༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work : W1KG4532 ImageGroup : KG4534
LCCN: 2009306960 ISBN : n/a
Title :
 ཞལ་འདོན་གཅེས་བཏུས
zhal 'don gces btus
Author:
n /a
Descriptor: computerised printed text
Original Publication : n /a n /a
Place: rumtek, east sikkim
Publisher: dhorphen publication
Date: 2004, 2009
Volume:
Total Volumes:
TBRC Pages:
Introductory Pages: n /a
Text Pages: n/a
Scanning Information : Scanned at Tibetan Buddhist Resource Center, 150 West 17th St, New York City, NY
10011. US. Comments: 2010

dཀའ་བརྒྱུད་ས་རྒྱུ་སྨོན་ལམ་ཐེངས་ཉེར་གཉིས་པ།
གས་གཅ0ཅུས་
VENERABLE
BOKAR RINPOCHE
པར་ཐེངས . དང་པོ
ནང་ལོ་ ༢»༤༨ ༨ ནབ་ལོ་ 2004 ། གནས་བརྟན་རྡོ་རྗེ་འཛིན་པ་སྐྱབས་རྗེ་འབོ་དཀར་རིན་པོ་ཆེ་
(༡༧༧༠-༢༠༠༤) མཆོག་འཇིག་རྟེན་འདིར་བལྟམས་ནས་མྱ་ངན་ལས་འདས་པའི་
བར་རྒྱལ་བའི་རིང་ལུགས་སྤྱི་དང་བྱེ་བྲག་འཛིན་སྐྱོང་སྤེལ་བའི་ཕྲིན་ལས་དུ་མ་ཞིག་
ཨོ ཨཱ ཧྭ
བཀའ་དྲིན་དུ་མཛད་པར། རང་རེས་ལུས་ཕྱེ་མར་བརླག་ཀྱང་ག་ནས་འཁོར་ས་ཡོད།
ལྷག་ཏུ་འགྲོ་མགོན་བཀའ་བརྒྱུད་པའི་དགེ་འདུན་སྨོན་ལམ་ཆེན་མོ་འདི་ཉིད་ཀྱང་ཞི་
བར་གཤེགས་པའི་སྐྱབས་རྗེ་ཀ་ལུ་རིན་པོ་ཆེ་དང༌། རྗེ་འདི་གཉིས་ཀྱི་འགྲན་བྲལ་
ཐུགས་བསྐྱེད་ལ་བརྟེན་ནས་དབུ་ཚུགས་ཤིང་རྒྱུན་འཁྱོངས་པ་ཡིན་ནོ། ད་ལྟ་སྐྱེས་
མཆོག་དེ་འདྲ་བས་སྤངས་པའི་སློབ་མར་ཁས་འཆེ་བ་བདག་དང་བདག་འདྲ་བ་
རྣམས་རྗེ་ཉིད་གང་དུ་བྱོན་པའི་ཤུལ་ལམ་གྱི་རྗེས་སུ་དོངས་ཏེ་ཚེ་ཚེ་རབས་རབས་
སུ་དམ་པའི་ཆོས་མ་ལུས་པའི་གསང་འཛིན་གྱི་སྲས་སུ་གྱུར་ནས། སེམས་ཅན་
ཐམས་ཅད་ལ་བླ་ན་མེད་པའི་བྱང་ཆུབ་སྦྱིན་པར་འགྱུར་བར་རྩེ་གཅིག་ཏུ་སྨོན་པ་
དང་འབྲེལ། མགོན་པོ་གང་གིས་མཁའ་ཁྱབ་ཀྱི་སེམས་ཅན་ལ་དམིགས་པའི་ཐུགས་
དགོངས་ཡོངས་སུ་རྫོ་གས་པ་དང༌། འཁྲུལ་བྲལ་གྱི་ཡང་སྲིད་དམ་པ་མུར་དུ་འབྱོན་
པའི་སླད། འདི་ལོའི་འགྲོ་མགོན་བཀའ་བརྒྱུད་པའི་དགེ་འདུན་སྨོན་ལམ་ཆེན་མོའི་
ཆོས་སྤྱོད་ཀྱི་དགེ་རྩ་ཅི་དང་ཅི་མཆིས་པ་རྣམས་རབ་ཏུ་བསྔོ་བར་བགྱི་འོ།།
༣ དཔལ་ ༧རྒྱལ་དབང་ཀརྨ་པས།
A \ \ 
\ \

ཞལ་འདོན་གཅེས་བཏུས།
དབུ་
ལགས་སོ།།
འགྲོ་མགོན་བཀའ་བརྒྱུད་པའི་དགེ་འདུན་སྨོན་ལམ།
སྐབས་ཉེར་གཉིས།
པར་ཐེངས་དང་པོ།
༢༠༠༤ ༡༢
DHORPHEN

Published by Dhorphen Publication
DHORPHEN
Permanent Address:
Karma Shri Nalanda Institute
P.O . Rumtek Monastery
East Sikkim (India)
Tel.: 91-3592-252253, Fax: 91-3592-252329
Temporary Address:
Dhorphen Publication Gyutoe Monastery
P.O . Sidhbari-176057, Dharamsala
Distt. Kangra, H .P. (India)
Tel.: 91-01892-236637, Fax: 91-01892-235744
Printed at Archana
787, Church Road, Jangpura, New Delhi-110014
Tel.: 91-11-24311992

ཆོས་ཚན།
རྒྱུན་ཆགས་གསུམ་པ། 1-6
སྐྱབས་འགྲོ་སེམས་བསྐྱེད། 
7-10
དཀོན་མཆོག་རྗེས་དྲན་གྱི་མདོ། 
11-16
ཤེས་རབ་སྙིང་པོ། 
17-22
འཇམ་དཔལ་གྱིས་སངས་རྒྱས་ལ་བསྟོད་པ། 
23-32
སེམས་བརྩེ་མ། 
33-36
འཇིག་རྟེན་ལས་འདས་པར་བསྟོད་པ། 
37-42
དཔེ་མེད་པར་བསྟོད་པ། 
43-48
བསམ་གྱིས་མི་ཁྱབ་པར་བསྟོད་པ། 
49-58
དོན་དམ་པར་བསྟོད་པ། 
59-62
མཚན་བརྗོད་སྐལ་བཟང་རྒྱན་ཕྲེང་། 
63-84
སྐྱེས་རབས་བརྒྱ་རྩའི་སྡོམ་གྱི་ཚིག་བཅད། 
85-88
མཛད་པ་བཅུ་གཉིས་ཀྱི་བསྟོད་པ། 
89-94

བྱམས་མགོན་གྱི་བསྟོད་པ་ཡིད་བཞིན་སྤྲིན་ཕུང༌། 
95-100
འཇམ་དབྱངས་ཀྱི་བསྟོད་པ་བྱིན་རླབས་དང་བཅས་པ། 
101-108
གང་བློ་མ། 109-112
ཐུགས་རྗེ་ཆེན་པོ་ལ་བསྟོད་ཅིང་བསྐུལ་བ། 113-116
སྒྲོལ་མའི་བསྟོད་པ་དང་དེའི་ཕན་ཡོན། 
117-124
སྒྲོལ་དཀར་བསྟོད་པ། 
125-134
བར་ཆད་ལམ་སེལ། 
135-142
གསོལ་འདེབས་བསམ་པ་ལྷུན་གྲུབ། ། 
143-150
རྒྱན་དྲུག་མཆོག་གཉིས་ལ་གཙོ་བོར་བསྟོད་པ་རིན་པོ་ཆེའི་151-156
རྒྱུད་མང་བསྒྲེང་བ།
དཔལ་ནཱ་ལ ཎ འི་པཎ་ཆེན་བཅུ་བདུན་གྱི་གསོལ་འདེབས། 
157-164
ཤིང་རྟ་ཉེར་ལྔའི་གསོལ་འདེབས། 
165-168
འགྱུར་མེད་འོད་གསལ་མ། 
169-174
རྡོ་རྗེ་འཆང་ཐུང་མ། 
175-178
གནས་བརྟན་ཕྱག་མཆོད། 
179-186

ལྟུང་བཤགས། 
187- 94
སྤྱི་བཤགས། 
195-198
བཟང་སྤྱོད་སྨོན་ལམ། 
199-212
བྱམས་པའི་སྨོན་ལམ། 
213-218
སྤྱོད་འཇུག་སྨོན་ལམ། 
219-228
ཤེས་བྱ་མ། 
229-236
བདེ་སྨོན་ཉིན་མ་ནུབ་ཕྱོགས་མ། 
237-256
མངོན་དགའི་ཞིང་སྨོན་ཡིད་ཀྱི་ཤིང་རྟ། 
257-266
དུས་གསུམ་བདེ་གཤེགས་མ། 
267-274
རིས་མེད་བསྟན་འཛིན་ཞབས་བརྟན། 
275-280
དགེ་སྦྱོར་བདུན་པའི་སྨོན་ལམ། 
281-302
ནི་གུའི་སྨོན་ལམ། 
303-310
ཁྱུང་པོའི་སྨོན་ལམ། 
311-314
ཤངས་ཆོས་སྨོན་ལམ། 
315-322
ཕྱག་ཆེན་སྨོན་ལམ། 
323-330

ཇོ་བོ་རྗེའི་མར་མེ་སྨོན་ལམ 331-334
སྨོན་ལམ་ཐོར་བུའི་རིགས། 
335-350
བསྔོ་བ་དང་སྨོན་ལམ་ཐུན་མོང་མ་ཡིན་པ། 
351-358
འཇམ་དཔལ་མཚན་བརྗོད། 
359-384
ཆོས་སྐྱོང་སྤྱི་ལ་འབུལ་བ། 
385-388
བོད་སྐྱོང་ལྷ་བསྲུང་ཕྲིན་བསྐུལ། 389-392
བདེ་ཚིག་སྨོན་ལམ། 
393-396
ཐུབ་བསྟན་རིས་མེད་རྒྱས་པའི་སྨོན་ལམ། 
397-404
405-408
བསྟན་འབར་མ།

རྒྱུན་ཆགས་
གསུམ་པ་བཞུགས་པའི་དབུ། །

༈ དེ་ནས་དང་པོ་རྒྱུན་ཆགས་གསུམ་པ་འདོན་པ་ལ། ཐོག་མར་ཕྱག་འཚལ་བའི་རྒྱུད་ནི།
གནས་བརྟན་དགེ་འདུན་འདུས་པ་དང་བཅས་པ་རྣམ་སྦྱར་གསོལ་གདིང་བའི་སྟེང་ནས་
འགྲེང་སྟེ་སྤྱོད་ལམ་བསྟུན་ནས། བཅོམ་ལྡན་འདས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་
ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་
བའི་ཁ་ལོ་སྒྱུར་བ། བླ་ན་མེད་པ་ལྷ་དང་མི་རྣམས་ཀྱི་སྟོན་པ་མཉམ་མེད་
ཤཱཀྱའི་རྒྱལ་པོའི་ཞབས་ཀྱི་རྡུལ་དྲི་མ་མེད་པ་ལ་མགོ་བོས་རབ་ཏུ་གཏུགས་
ཏེ་གུས་པས་ཕྱག་འཚལ་ལོ། །ཞེས་པའི་ཚིག་མཚམས་རྣམས་ལ་ཕྱག་བྱའོ། །
གང་ཚེ་རྐང་གཉིས་གཙོ་བོ་ཁྱོད་བལྟམས་ཚེ། །ས་ཆེན་འདི་ལ་གོམ་པ་
བདུན་བོར་ནས། །ང་ནི་འཇིག་རྟེན་འདི་ན་མཆོག་ཅེས་གསུངས། །དེ་ཚེ་
མཁས་པ་ཁྱོད་ལ་ཕྱག་འཚལ་ལོ། །རྣམ་དག་སྐུ་མངའ་མཆོག་ཏུ་གཟུགས་
བཟང་བ། ། ཡེ་ཤེས་རྒྱ་མཚོ་གསེར་གྱི་ལྷུན་པོ་འདྲ། །གྲགས་པ་འཇིག་
རྟེན་ གསུམ་ན་ ལྷང་ ངེ་བ། །མགོན་པོ་མཆོག་ བརྙེས་ ཁྱོད་ལ་ ༤ མཚན་
མཆོག་ལྡན་པ་དྲི་མེད་ཟླ་བའི་ཞལ། །གསེར་མདོག་འདྲ་བ་ཁྱོད་ལ་རྫ རྡུལ་
བྲལ་ཁྱོད་འདྲ་སྲིད་པ་གསུམ་མ་མཆིས། །མཉམ་མེད་མཁྱེན་ཆེན་ཁྱོད་ལ་ཟ་

མི་མཆོག་འདུལ་བ་ཁ་ལོ་སྒྱུར་མཛད་ཅིང་། །ཀུན་སྦྱོར་འཆིང་བ་གཅོད་
མཛད་དེ་བཞིན་གཤེགས། །དབང་པོ་ཞི་ཞིང་ཉེར་ཞི་ཞི་ལ་མཁས། །
གཉན་ཡོད་བཞུགས་པ་དེ་ལ་ཟ མགོན་པོ་ཐུགས་རྗེ་ཆེ་ལྡན་པ། །ཐམས་
ཅད་མཁྱེན་པ་སྟོན་པ་པོ། །བསོད་ནམས་ཡོན་ཏན་རྒྱ་མཚོའི་ཞིང༌། །དེ་
བཞིན་གཤེགས་ལ་རྔ །དག་པ་འདོད་ཆགས་བྲལ་བའི་རྒྱུ། །དགེ་བས་ངན་
སོང་ལས་སྒྲོལ་ཞིང་། །གཅིག་ཏུ་དོན་དམ་མཆོག་གྱུར་པའི། ། ཞི་གྱུར་ཆོས་
ལ་༴ གྲོལ་ནས་གྲོལ་ བའི་ ལམ་ ཡང་ སྟོན། །བསླབ་པ་ དག་ ལ་ རབ་ཏུ་
གུས། །ཞིང་གི་དམ་པ་ཡོན་ཏན་ཞིང༌། །དགེ་འདུན་ལ་ཡང་ཕྱག་འཚལ་
ལོ། །
༈ སྐུར་གྱུར་པ་ནི་ཐམས་ཅད་ལ། །མཚན་མཆོག་སུམ་ཅུ་གཉིས་མངའ་
བའི། །རྫོགས་པའི་སངས་རྒྱས་གྲགས་ལྡན་པ། །རྒྱལ་བ་ཀུན་ལ་ཕྱག་
འཚལ་ལོ། །རྫོགས་སངས་གང་དུ་བལྟམས་པ་དང་། །གང་དུ་བྱང་ཆུབ་ལ་
རེག་དང་། ། ཞི་བའི་འཁོར་ལོ་བསྐོར་བ་དང་། །ཟག་མེད་མྱ་ངན་འདས་པ་
དང༌ ། །བདེ་ གཤེགས་ གང༌ དུ་ བཞུགས་ པ་ དང༌ ། །འཆག་ པ་ དང༌ ནི་
བཞེངས་པ་དང༌། །སེང་གེ་ལྟ་བུ་གཟིམས་པ་ཡི། །གནས་དེ་ལ་ཡང་ཕྱག་

ནམངའདོན་འ ཚེས ང བརུས པ།
འཚལ་ ལོ། །སྟེང་ དང་ འོག་ དང་ བར་ དག་ དང༌ ། །ཕྱོགས་ དང་ ཕྱོགས་
མཚམས་རྣམས་སུ་ཡང། ། སྐུ་བཅས་སྐུ་ནི་མེད་པ་ཡི། །མཆོད་རྟེན་རྣམས་
ལ་ཕྱག་འཚལ་ལོ། །ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་། །གཟུགས་
སྐུ་འཇའ་ཚོན་བཞིན་དུ་ སོ་སོར་གསལ། །ཐབས་དང་ཤེས་རབ་མཆོག་ལ་
མངའ་བརྙེས་པའི། །རིགས་ལྔ་བདེ་བར་གཤེགས་ལ་ཕྱག་འཚལ་ལོ། །
མཐུན་པའི་སྨོན་ལམ་དགེ་ཚོགས་དཔག་མེད་ལས། །སྤྱད་པ་སྤྱོད་པ་ན་
ཡང་ མཆེད་གྱུར་ཅིང༌། །བསྐལ་བཟང་གཅིག་ལ་མཛད་པ་མཐར་ཕྱིན་
པའི། །རྫོགས་པའི་སངས་རྒྱས་སྟོང་ལ་ཕྱག་འཚལ་ལོ། །སངས་རྒྱས་རྣམ་
གཟིགས་གཙུག་ཏོར་ཐམས་ཅད་སྐྱོབ། །འཁོར་བ་འཇིག་དང་གསེར་ཐུབ་
འོད་སྲུང་དང་། །ཤཱཀྱ་ཐུབ་པ་གོཏཾ་ལྷ་ཡི་ལྷ། །སངས་རྒྱས་དཔའ་བོ་བདུན་
ལ་ཕྱག་འཚལ་ལོ། །དང་པོ་བྱང་ཆུབ་མཆོག་ཏུ་སེམས་བསྐྱེད་ནས། །
བསྐལ་པ་གྲངས་མེད་གསུམ་དུ་ཚོགས་བསགས་ཏེ། །བར་དུ་གཅོད་པའི་
བདུད་བཞི་འཇོམས་མཛད་པའི། །བཅོམ་ལྡན་སེང་གེ་དེ་ལ་ཕྱག་འཚལ་
ལོ། །རྣམ་མཁའ་འདྲ་ཞིང་རྡུལ་བྲལ་དྲི་མ་མེད། །ཤེས་ རབ་ སྲས་ པོ་ ལུས་
དང་མཚན་མི་མངའ། །ཡོན་ཏན་རྒྱ་མཚོ་རབ་ཟབ་ཐུགས་རྗེ་ཅན། །

རྔུ ན་ཆ བས་ ༩སུམ་ས །
མཚུངས་མེད་ ཕྱག་ནི་བདག་ གི་ སྤྱི་བོར་ ཞོགས། ཅེས་དང་། གཉིས་པ་མདོ་
འདོན་པའི་རྒྱུད་ནི། ཤེར་སྙིང་སོགས་ཐུབ་པ་ཆེན་པོའི་གསུང་རྒྱས་བསྡུས་གང་རུང་དང་།
སྐར་མ་རབ་རིབ་མར་མེ་དང༌། ། སྒྱུ་མ་ཟིལ་པ་ཆུ་བུར་དང༌། ། རྨི་ལམ་
གློག་དང་སྤྲིན་ལྟ་བུ། །འདུས་བྱས་ཆོས་རྣམས་དེ་ལྟར་ལྟ། །ཞེས་དང༌། ཆོས་
རྣམས་ ཐམས་ ཅད་ རྒྱུ་ ལས་ བྱུང༌ ། །དེ་ རྒྱུ་ དེ་ བཞིན་ གཤེགས་ པས་
གསུངས། །རྒྱུ་ལ་འགོག་པ་གང་ཡིན་པ། །དགེ་སྦྱོང་ཆེན་པོས་འདི་སྐད་
གསུངས། །སྡིག་པ་ཅི་ཡང་མི་བྱ་ཞིང༌། །དགེ་བ་ཕུན་སུམ་ཚོགས་པར་
སྤྱད། །རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་
ཡིན། །ཞེས་དང༌། ལུས་ ཀྱི་ སྡོམ་ པ་ ལེགས་ པ་ སྟེ། །ངག་ གི་ སྡོམ་ པའང་
ལེགས་པ་ཡིན། །ཡིད་ཀྱི་སྡོམ་པ་ལེགས་པ་སྟེ། །ཐམས་ཅད་དུ་ནི་སྡོམ་པ་
ལེགས། །ཐམས་ཅད་བསྲུང་བའི་དགེ་སློང་དག །སྡུག་བསྔལ་ཀུན་ལས་
ངེས་ གྲོལ་ལོ། །ཞེས་སོ། གསུམ་པ་བསྔོ་བ་བྱ་བའི་རྒྱུད་ནི། བསོད་ནམས་འདི་
ཡིས་ཐམས་ཅད་གཟིགས་པ་ཉིད། །ཐོབ་ནས་ཉེས་པའི་དགྲ་རྣམས་ཕམ་
བྱས་ནས། །སྐྱེ་རྒ་ན་འཆིའི་རྦ་རླབས་འཁྲུགས་པ་ཡི། །སྲིད་པའི་མཚོ་ལས་
འགྲོ་བ་སྒྲོལ་ བར་ ཤོག །ཅེས་དང༌། འགྲོ་བའི་ སྡུག་ བསྔལ་ སྨན་ གཅིག་

ཞཔ ངའད ན ་ ༥། རྩེ ས ང བཏུས།
པུ། །བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་སྟི་
དང༌། །བཅས་ཏེ་ཡུན་རིང་གནས་གྱུར་ཅིག །ཅེས་དང་། ཀླུ་རྒྱལ་དགའ་བོ་
ཉེར་དགའ་བོ། །གཞན་ཡང་གྲོང་ཁྱེར་གནས་པ་རྣམས། ། ཚེ་རིང་ནད་མེད་
ཕུན་སུམ་ཚོགས། །རྟག་ཏུ་བདེ་བ་ཐོབ་པར་ཤོག །

སྐྱབས་འགྲོ་སེམས་བསྐྱེད་བཞུགས་སོ།།

ཞལ་འདོན་གཅེས་བཏུས །
༄༅།། བདག་ལ་སྡང་བར་བྱེད་པའི་དགྲ གནོད་པར་བྱེད་པའི་བགེགས། ཐར་
པ་དང་ཐམས་ཅད་མཁྱེན་པའི་བར་དུ་གཅོད་པར་བྱེད་པ་ཐམས་ཅད་ཀྱིས་
གཙོ་བྱས་པའི། མ་ནམ་མཁའ་དང་མཉམ་པའི་སེམས་ཅན་ཐམས་ཅད་
བདེ་བ་དང་ལྡན། སྡུག་བསྔལ་དང་བྲལ། མྱུར་དུ་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་རིན་པོ་ཆེ་ཐོབ་པར་བྱ། ཞེས་ལན་གསུམ་དང༌། དེའི་
ཆེད་དུ་སངས་མ་རྒྱས་ཀྱི་བར་དུ་ལུས་ངག་ཡིད་གསུམ་དགེ་བ་ལ་བཀོལ།
མ་ཤིའི་བར་དུ་ལུས་ངག་ཡིད་གསུམ་དགེ་བ་ལ་བཀོལ། དུས་དེ་རིང་ནས་
བཟུང་སྟེ་ཉི་མ་སང་ད་ཙམ་གྱི་བར་དུ་ལུས་ངག་ཡིད་གསུམ་དགེ་བ་ལ་
བཀོལ། ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད། རྐང་
གཉིས་རྣམས་ཀྱི་མཆོག་སངས་རྒྱས་བཅོམ་ལྡན་འདས་རྣམས་ལ་ཟ འདོད་
ཆགས་དང་བྲལ་བ་རྣམས་ཀྱི་མཆོག་དམ་པའི་ཆོས་རྣམས་ལ་ ༤ ཚོགས་
རྣམས་ཀྱི་མཆོག་འཕགས་པའི་དགེ་འདུན་རྣམས་ལ་ཟ དཔའ་བོ་མཁའ་
འགྲོ་ཆོས་སྐྱོང་སྲུང་མའི་ཚོགས་ཡེ་ཤེས་ཀྱི་སྤྱན་དང་ལྡན་པ་རྣམས་ལ་
སྐྱབས་ སུ་ མཆིའོ། །ཞེས་ཚར་ཅི་རིགས་དང༌། བྱང་ཆུབ་སྙིང་པོར་མཆིས་ཀྱི་
བར། །སངས་རྒྱས་རྣམས་ལ་སྐྱབས་སུ་མཆི། །ཆོས་དང་བྱང་ཆུབ་སེམས་

སྐྱབས་འགྲོ བ་མས་བསྐྱེཔ་
དཔའ་ཡི། །ཚོགས་ལའང་དེ་བཞིན་སྐྱབས་སུ་མཆི། །ཇི་ལྟར་སྔོན་གྱི་བདེ་
གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང༌། །བྱང་ཆུབ་སེམས་
དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །དེ་བཞིན་འགྲོ་
ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང༌། །དེ་བཞིན་དུ་ནི་
བསླབ་པ་ལ། །རིམ་པ་བཞིན་དུ་བསླབ་པར་བགྱི། ། ཞེས་ལན་གསུམ། །
སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་
བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པའི་བསོད་
ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་ལན་
གསུམ། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བདེ་བ་དང་
བདེ་བའི་རྒྱུ་དང་ལྡན་པར་གྱུར་ཅིག །སྡུག་བསྔལ་དང་སྡུག་བསྔལ་གྱི་རྒྱུ་
དང་བྲལ་བར་གྱུར་ཅིག །སྡུག་བསྔལ་མེད་པའི་བདེ་བ་དམ་པ་དང་མི་
འབྲལ་བར་གྱུར་ཅིག ། ཉེ་རིང་ཆགས་སྡང་གཉིས་དང་བྲལ་བའི་བཏང་
སྙོམས་ཆེན་པོ་ལ་གནས་པར་གྱུར་ཅིག །ཅེས་ལན་གསུམ།

དཀོན་མཆོག་རྗེས་དྲན་གྱི་མདོ།

VVV

A . 1 ở
༄༅།། རྒྱ་ གར་ སྐད་ དུ། ཨཱརྱ་ཏཱི་ རཏྣ་ ནུ་ སྤྲོ་ ཏི་ནཱ་ མ་ སཱུ་ཏྲ། བོད་ སྐད་
དུ། འཕགས་ པ་ དཀོན་ མཆོག་ གསུམ་ རྗེས་ སུ་ དྲན་ པ་ ཞེས་ བྱ་ བའི་
མདོ། ཐམས་ཅད་མཁྱེན་པ་ལ་ཕྱག་འཚལ་ལོ། །འདི་ལྟར་སངས་རྒྱས་
བཅོམ་ལྡན་འདས་དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་ པའི་ སངས་ རྒྱས། རིག་ པ་ དང༌ ཞབས་ སུ་ ལྡན་ པ། བདེ་ བར་
གཤེགས་པ། འཇིག་ རྟེན་ མཁྱེན་ པ། སྐྱེས་ བུ་ འདུལ་ བའི་ ཁ་ ལོ་ སྒྱུར་
བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་
འདས་ ཏེ། དེ་བཞིན་གཤེགས་པ་དེ་ནི་བསོད་ནམས་དག་གི་རྒྱུ་མཐུན་
པ། དགེ་བའི་རྩ་བ་རྣམས་ཆུད་མི་ཟ་བ། བཟོད་པ་དག་གིས་རབ་ཏུ་
བརྒྱན་པ། བསོད་ནམས་ ཀྱི་གཏེར་རྣམས་ ཀྱི་ གཞི། དཔེ་བྱད་བཟང་ པོ་
རྣམས་ཀྱིས་སྤྲས་པ། མཚན་རྣམས་ཀྱི་མེ་ཏོག་རྒྱས་པ། སྤྱོད་ཡུལ་རན་
པར་མཐུན་པ། མཐོང་ན་མི་མཐུན་པ་མེད་པ་དད་པས་མོས་པ་རྣམས་ལ་
མངོན་པར་དགའ་བ། ཤེས་རབ་ཟིལ་གྱིས་མི་ནོན་པ། སྟོབས་རྣམས་ལ་
བརྫི་བ་མེད་པ། སེམས་ཅན་ཐམས་ཅད་ཀྱི་སྟོན་པ། བྱང་ཆུབ་སེམས་
དཔའ་རྣམས་ཀྱི་ཡབ། འཕགས་པའི་གང་ཟག་རྣམས་ཀྱི་རྒྱལ་པོ། མྱ་ངན་

ལས་ འདས་ པའི་ གྲོང་ཁྱེར་དུ་ འགྲོ་བ་རྣམས་ ཀྱི་དེད་དཔོན། ཡེ་ཤེས་
དཔག་ཏུ་མེད་པ། སྤོབས་པ་བསམ་གྱིས་མི་ཁྱབ་པ། གསུང་རྣམ་པར་དག་
པ། དབྱངས་སྙན་པ། སྐུ་བྱད་བལྟ་བས་ཆོག་མི་ཤེས་པ། སྐུ་མཚུངས་པ་
མེད་པ། འདོད་པ་དག་གིས་མ་གོས་པ། །གཟུགས་དག་གིས་ཉེ་བར་མ་
གོས་པ། གཟུགས་མེད་པ་དག་དང་མ་འདྲེས་པ། སྡུག་བསྔལ་དག་ལས་
རྣམ་པར་གྲོལ་བ། ཕུང་པོ་དག་ལས་རབ་ཏུ་རྣམ་པར་གྲོལ་བ། ཁམས་
རྣམས་དང་མི་ལྡན་པ། སྐྱེ་མཆེད་རྣམས་བསྡམས་པ། མདུད་པ་རྣམས་
ཤིན་ཏུ་བཅད་པ། ཡོངས་སུ་གདུང་བ་དག་ལས་རྣམ་པར་གྲོལ་བ། སྲིད་
པ་ ལས་ གྲོལ་ བ། ཆུ་ བོ་ ལས་ བརྒལ་ བ། ཡེ་ཤེས་ ཡོངས་ སུ་ རྫོགས་
པ། འདས་པ་དང༌། མ་བྱོན་པ་དང་། ད་ལྟར་བྱུང་བའི་སངས་རྒྱས་བཅོམ་
ལྡན་འདས་རྣམས་ཀྱི་ཡེ་ཤེས་ལ་གནས་པ། མྱ་ངན་ལས་འདས་པ་ལ་མི་
གནས་པ། ཡང་དག་པ་ཉིད་ཀྱི་མཐའ་ལ་གནས་པ། སེམས་ཅན་ཐམས་
ཅད་ལ་ གཟིགས་པའི་ས་ལ་བཞུགས་པ་སྟེ། འདི་དག་ནི་སངས་རྒྱས་
བཅོམ་ལྡན་འདས་ཀྱི་སྐུ་ཆེ་བའི་ཡོན་ཏན་ཡང་དག་པ་རྣམས་སོ། །དམ་
པའི་ཆོས་ནི་ཐོག་མར་དགེ་བ། བར་དུ་དགེ་བ། ཐ་མར་དགེ་བ། དོན་

བཟང་པོ། ཚིག་འབྲུ་བཟང་པོ་མ་འདྲེས་པ། ཡོངས་སུ་རྫོགས་པ། ཡོངས་
སུ་དག་པ། ཡོངས་སུ་བྱང་བ། བཅོམ་ལྡན་འདས་ཀྱིས་ཆོས་ལེགས་པར་
གསུངས་པ་ཡང་དག་པར་མཐོང་བ། ནད་མེད་པ། དུས་ཆད་པ་མེད་པ།
ཉེ་བར་གཏོང་བ། འདི་མཐོང་བ་ལ་དོན་ཡོད་པ། མཁས་པ་རྣམས་ཀྱིས་
སོ་སོ་རང་གིས་རིག་པར་བྱ་བ། བཅོམ་ལྡན་འདས་ཀྱིས་གསུངས་པའི་
ཆོས་འདུལ་བ་ལེགས་པར་སྟོན་པ། ངེས་པར་འབྱུང་བ། རྫོགས་པའི་བྱང་
ཆུབ་ཏུ་འགྲོ་བར་བྱེད་པ། མི་མཐུན་པ་མེད་ཅིང་འདུས་པ་དང་ལྡན་པ་
བརྟེན་པ་ཡོད་པ། རྒྱུ་བ་བཅད་པའོ། །ཐེག་པ་ཆེན་པོའི་དགེ་འདུན་ནི་
ལེགས་པར་ཞུགས་པ། རིགས་པར་ཞུགས་པ། དྲང་པོར་ཞུགས་པ། །
མཐུན་པར་ཞུགས་པ། ཐལ་མོ་སྦྱར་བའི་འོས་སུ་གྱུར་པ། ཕྱག་བྱ་བའི་
འོས་སུ་གྱུར་པ། བསོད་ནམས་ཀྱི་དཔལ་གྱི་ཞིང་ཡོན་ཡོངས་སུ་སྦྱོང་བ་
ཆེན་པོ་སྦྱིན་པའི་གནས་སུ་གྱུར་པ། ཀུན་ཏུ་ཡང་སྦྱིན་པའི་གནས་སུ་གྱུར་
པ་ཆེན་པོའོ།། །།

ཤེས་རབ་སྙིང་པོ།

ཞས ང བ ད ན ༣ རྩེ དེ་ 、བཏུད༌
༄༅།། རྒྱ་གར་སྐད་དུ། བྷ་ག་ཝ་ཏི་པྲཛྙཱ་པཱ་ར་མི་ཏཱ་ཧྲི་ད་ཡ། བོད་སྐད་དུ།
བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ། །འདི་སྐད་
བདག་གིས་ཐོས་པ་དུས་གཅིག་ན། བཅོམ་ལྡན་འདས་རྒྱལ་པོའི་ཁབ་བྱ་
རྒོད་ཕུང་པོའི་རི་ལ། དགེ་སློང་གི་དགེ་འདུན་ཆེན་པོ་དང༌། བྱང་ཆུབ་
སེམས་དཔའི་དགེ་འདུན་ཆེན་པོ་དང་ཐབས་ཅིག་ཏུ་བཞུགས་ཏེ། དེའི་ཚེ་
བཅོམ་ལྡན་འདས་ཟབ་མོ་སྣང་བ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཏིང་
ངེ་འཛིན་ལ་སྙོམས་པར་ཞུགས་སོ། །ཡང་དེའི་ཚེ་བྱང་ཆུབ་སེམས་དཔའ་
སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཤེས་རབ་
ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་ཉིད་ལ་རྣམ་པར་བལྟ་ཞིང་། ཕུང་པོ་
ལྔ་པོ་དེ་དག་ལ་ཡང་རང་བཞིན་གྱིས་སྟོང་པར་རྣམ་པར་བལྟའོ། །དེ་ནས་
སངས་རྒྱས་ཀྱི་མཐུས་ཚེ་དང་ལྡན་པ་ཤཱ་རིའི་བུས་བྱང་ཆུབ་སེམས་དཔའ་
སེམས་ དཔའ་ ཆེན་ པོ་ འཕགས་པ་སྤྱན་རས་གཟིགས་དབང་ཕྱུག་ལ་འདི་
སྐད་ཅེས་སྨྲས་སོ། རིགས་ཀྱི་བུ། རིགས་ཀྱི་བུའམ་རིགས་ཀྱི་བུ་མོ་གང་ལ་
ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་སྤྱད་པར་འདོད་པ་དེས་
ཇི་ལྟར་བསླབ་པར་བྱ། དེ་སྐད་ཅེས་སྨྲས་པ་དང་། བྱང་ཆུབ་སེམས་དཔའ་

སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་ཚེ་
དང་ལྡན་པ་ཤཱར་དྭ་ཏིའི་བུ་ལ་འདི་སྐད་ཅེས་སྨྲས་སོ། །ཤཱ་རིའི་བུ་རིགས་
ཀྱི་བུའམ། རིགས་ཀྱི་བུ་མོ་གང་ལ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་
མོའི་སྤྱོད་པ་སྤྱད་པར་འདོད་པ་དེས་འདི་ལྟར་རྣམ་པར་བལྟ་བར་བྱ་སྟེ
ཕུང་པོ་ལྔ་པོ་དེ་དག་ཀྱང་རང་བཞིན་གྱིས་སྟོང་པར་ཡང་དག་པར་རྗེས་སུ་
བལྟའོ། །གཟུགས་སྟོང་པའོ། །སྟོང་པ་ཉིད་གཟུགས་སོ། །གཟུགས་ལས་
སྟོང་པ་ཉིད་གཞན་མ་ཡིན། སྟོང་པ་ལས་ཀྱང་གཟུགས་གཞན་མ་ཡིན་
ནོ། །དེ་བཞིན་དུ་ཚོར་བ་དང་། འདུ་ཤེས་དང༌། འདུ་བྱེད་དང་། རྣམ་པར་
ཤེས་པ་རྣམས་སྟོང་པའོ། །ཤཱ་རིའི་བུ་དེ་ལྟར་ཆོས་ཐམས་ཅད་སྟོང་པ་ཉིད་
དེ། མཚན་ཉིད་མེད་པ། མ་སྐྱེས་པ། མ་འགགས་པ། དྲི་མ་མེད་པ། དྲི་མ་
དང་བྲལ་བ་མེད་པ། བྲི་བ་མེད་པ། གང་བ་མེད་པའོ། །ཤཱ་རིའི་བུ་དེ་ལྟ་
བས་ན་སྟོང་པ་ཉིད་ལ་གཟུགས་མེད། ཚོར་བ་མེད། འདུ་ཤེས་མེད། འདུ་
བྱེད་རྣམས་མེད། རྣམ་པར་ཤེས་པ་མེད། མིག་མེད། རྣ་བ་མེད། སྣ་མེད།
ལྕེ་མེད། ལུས་མེད། ཡིད་མེད། གཟུགས་མེད། སྒྲ་མེད། དྲི་མེད། རོ་མེད།
རེག་བྱ་མེད། ཆོས་མེད་དོ། མིག་གི་ཁམས་མེད་པ་ནས་ཡིད་ཀྱི་ཁམས་

མེད། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་མེད་དོ། །མ་
རིག་པ་མེད། མ་རིག་པ་ཟད་པ་མེད་པ་ནས་རྒ་ཤི་མེད། རྒ་ཤི་ཟད་པའི་
བར་དུ་ཡང་མེད་དོ། །དེ་བཞིན་དུ་སྡུག་བསྔལ་བ་དང༌། ཀུན་འབྱུང་བ་
དང༌། འགོག་པ་དང་ལམ་མེད། ཡེ་ཤེས་མེད། ཐོབ་པ་མེད། མ་ཐོབ་པ་
ཡང་མེད་དོ། །ཤཱ་རིའི་བུ་དེ་ལྟ་བས་ན་བྱང་ཆུབ་སེམས་དཔའ་རྣམས་ཐོབ་
པ་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ཅིང་གནས་
ཏེ། སེམས་ལ་སྒྲིབ་པ་མེད་པས་སྐྲག་པ་མེད་དེ། ཕྱིན་ཅི་ལོག་ལས་ཤིན་ཏུ་
འདས་ནས་མྱ་ངན་ལས་འདས་པའི་མཐར་ཕྱིན་ཏོ། །དུས་གསུམ་དུ་རྣམ་
པར་བཞུགས་པའི་སངས་རྒྱས་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་
ཕྱིན་པ་འདི་ལ་བརྟེན་ནས་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་མངོན་པར་རྫོགས་པར་སངས་རྒྱས་སོ། །དེ་ལྟ་བས་ན་ཤེས་རབ་ཀྱི་
ཕ་རོལ་ཏུ་ཕྱིན་པའི་སྔགས། རིག་པ་ཆེན་པོའི་སྔགས། བླ་ན་མེད་པའི་
སྔགས། མི་མཉམ་པ་དང་མཉམ་པའི་སྔགས། སྡུག་བསྔལ་ཐམས་ཅད་
རབ་ཏུ་ཞི་བར་བྱེད་པའི་སྔགས། མི་རྫུན་པས་ན་བདེན་པར་ཤེས་པར་བྱ་
སྟེ། ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས་སྨྲས་པ། ཏདྱ་ཐཱ། ཨོཾ་ག་ཏེ་ག་

ཏེ་པཱ་ར་ག་ཏེ་པཱ་ར་སཾ་ག་ཏེ་བྷོ་དྷི་སྭ་ཧཱ། ཤཱ་རིའི་བུ་བྱང་ཆུབ་སེམས་
དཔའ་སེམས་དཔའ་ཆེན་པོས་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་
མོ་ལ་བསླབ་པར་བྱའོ། །དེ་ནས་བཅོམ་ལྡན་འདས་ཏིང་ངེ་འཛིན་ལས་
བཞེངས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་
སྤྱན་རས་གཟིགས་དབང་ཕྱུག་ལ་ལེགས་སོ་ཞེས་བྱ་བ་བྱིན་ཏེ། ལེགས་སོ་
ལེགས་སོ། །རིགས་ཀྱི་བུ་དེ་དེ་བཞིན་ནོ། །དེ་དེ་བཞིན་ཏེ། ཇི་ལྟར་ཁྱོད་
ཀྱིས་བསྟན་པ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་ལ་སྤྱད་
པར་བྱ་སྟེ། དེ་བཞིན་གཤེགས་པ་རྣམས་ཀྱང་རྗེས་སུ་ཡི་རང་ངོ༌། །བཅོམ་
ལྡན་འདས་ཀྱིས་དེ་སྐད་ཅེས་བཀའ་སྩལ་ནས། ཚེ་དང་ལྡན་པ་ཤཱར་དྭ་ཏིའི་
བུ་དང༌། བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་དང༌། ཐམས་
ཅད་དང་ལྡན་པའི་འཁོར་དེ་དག་དང་། ལྷ་དང་། མི་དང་། ལྷ་མ་ཡིན་དང་།
དྲི་ ཟར་ བཅས་ པའི་ འཇིག་ རྟེན་ ཡི་ རངས་ ཏེ། བཅོམ་ ལྡན་ འདས་ ཀྱི་
གསུངས་པ་ལ་མངོན་པར་བསྟོད་དོ།། །།

ཡེ་ཤེས་སྣང་བ་རྒྱན་གྱི་མདོ་ལས།
འཕགས་པ་འཇམ་དཔལ་གྱིས་སངས་རྒྱས་ལ་བསྟོད་པ་
བཞུགས་སོ། །
འཕགས་པ་འཇམ་དཔལ་གཞོན་ནུ།

༄༅།། དེ་ནས་འཇམ་དཔལ་གཞོན་ནུར་གྱུར་བ་སྟན་ལས་ལངས་ཏེ། བླ་
གོས་ ཕྲག་ པ་ གཅིག་ཏུ་ གཟར་ནས། པུས་ མོ་ གཡས་ པའི་ ལྷ་ ང་ ས་ ལ་
བཙུགས་ཏེ། བཅོམ་ ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་
བཏུད་ནས། བཅོམ་ ལྡན་འདས་ལ་ཚིགས་སུ་བཅད་པ་འདི་ དག་ གིས་
མངོན་པར་བསྟོད་དོ། ཁ་དོག་རྟགས་དང་དབྱིབས་མི་མངའ། །རྩ་བ་མི་
མངའ་གནས་མི་མངའ། །མི་འགག་འབྱུང་བ་མི་མངའ་བ། །མི་རྟེན་ཁྱོད་
ལ་ཕྱག་འཚལ་ལོ། ། མི་གནས་གནས་པ་མི་མངའ་བ། །བླང་བ་མི་མངའ་
དོར་མི་མངའ། །སྐྱེ་མཆེད་དྲུག་ལས་རྣམ་གྲོལ་བ། ། མི་རྟེན་ཁྱོད་ལ་ཕྱག་
འཚལ་ལོ། །ཆོས་རྣམས་ཀུན་ལ་མི་གནས་ཤིང་། །དངོས་དང་དངོས་མེད་
རྣམ་པར་སྤངས། །འདུ་བྱེད་མཉམ་པ་ཉིད་བརྙེས་པ། ། མི་རྟེན་ཁྱོད་ལ་
ཕྱག་འཚལ་ལོ། །ཁམས་གསུམ་དག་ལས་རྣམ་པར་གྲོལ། །མཁའ་ལྟར་
མཉམ་ཉིད་ཐུགས་སུ་ཆུད། །འདོད་པ་རྣམས་ཀྱིས་མི་གོས་པ། ། མི་རྟེན་
ཁྱོད་ལ་ཕྱག་འཚལ་ལོ། །གཤེགས་དང་བཞུགས་དང་གཟིམས་པ་ཡི། །
སྤྱོད་ལམ་རྣམ་པ་ཐམས་ཅད་དུ། །རྟག་ཏུ་མཉམ་པར་བཞག་མཛད་པ། །
མི་ རྟེན་ ཁྱོད་ ལ་ ཕྱག་ འཚལ་ལོ། །མཉམ་ པར་ བྱོན་ ཅིང་ མཉམ་ པར་
25

གཤེགས། །མཉམ་པ་ཉིད་ལ་གནས་པ་པོ། །མཉམ་ཞིང་འཁྲུགས་པར་མི་
མཛད་པ། ། མི་རྟེན་ཁྱོད་ལ་ཕྱག་འཚལ་ལོ། །མཉམ་པ་ཉིད་ལ་ཞུགས་
གྱུར་ཅིང༌། །ཆོས་རྣམས་ཀུན་ལ་མཉམ་པར་བཞག །མཚན་མ་མེད་ལ་
ཞུགས་གྱུར་པ། །མི་རྟེན་ཁྱོད་ལ་ཕྱག་འཚལ་ལོ། ། མི་གནས་དམིགས་པ་
མི་ མངའ་ བ། །ཤེས་ རབ་ བསགས་ཤིང་ མཉམ་ པར་ བཞག །ཆོས་ ལ་
མངའ་དབང་བརྙེས་གྱུར་པ། །མི་རྟེན་ཁྱོད་ལ་ཕྱག་འཚལ་ལོ། །སེམས་
ཅན་ཀུན་གྱི་སྒྲ་སྐད་དང༌། །དེ་བཞིན་གཟུགས་དང་སྤྱོད་ལམ་དག །སྐད་
ཅིག་ གཅིག་ གིས་ གཟི གས་ མཛད་ པ། །མི་ རྟེན་ ཁྱོད་ ལ་ ཕྱག་ འཚལ་
ལོ། །མིང་དང་གཟུགས་ལས་རྣམ་པར་གྲོལ། །རྒྱུ་དང་ཕུང་པོ་ཐམས་ཅད་
བཅད། ། རྣམ་པ་མེད་ལ་འཇུག་མཛད་པ། ། མི་རྟེན་ཁྱོད་ལ་ཕྱག་འཚལ་
ལོ། །མཚན་མ་དག་དང་རྣམ་བྲལ་ཞིང༌། །མཚན་མའི་རྣམ་པ་རྣམ་པར་
སྤངས། ། མཚན་ མ་ མེད་ ལ་ འཇུག་ མཛད་ པ། ། མི་ རྟེན་ ཁྱོད་ ལ་ ཕྱག་
འཚལ་ལོ། །ཡང་དག་རྟོག་པ་རྣམ་མ་བརྟགས། །ཐུགས་ཡིད་རབ་ཏུ་མི་
གནས་ཤིང་། །ཡིད་མཛད་མི་མངའ་མི་དགོངས་པ། །མི་རྟེན་ཁྱོད་ལ་ཕྱག་
འཚལ་ལོ། །ནམ་མཁའ་འདྲ་བར་གནས་མི་མངའ། །ཐོགས་པ་མི་མངའ་
26

༈ ཉིནt ! ས་ནས ༧
སྤྲོས་མི་མངའ། ། ནམ་མཁའ་མཉམ་པའི་ཐུགས་མངའ་བ། ། མི་རྟེན་ཁྱོད་
ལ་ཕྱག་འཚལ་ལོ། །ནམ་མཁའ་དབུས་མཐའ་མ་མཆིས་པ། །སངས་
རྒྱས་ཆོས་ཉིད་དེ་དང་འདྲ། །དུས་གསུམ་ཡང་དག་འདས་གྱུར་པ། ། མི་
རྟེན་ ཁྱོད་ ལ་ ཕྱག་ འཚལ་ ལོ། །ནམ་ མཁའི་ མཚན་ ཉིད་ སངས་ རྒྱས་
ཏེ། །ནམ་མཁའང་མཚན་ཉིད་མཆིས་མ་ལགས། ། རྒྱུ་དང་འབྲས་བུ་རྣམ་
གྲོལ་བ། ། མི་རྟེན་ཁྱོད་ལ་ཕྱག་འཚལ་ལོ། །ངར་འཛིན་མི་མངའ་སྒྲ་མི་
མངའ། །གཟུང་བ་མ་མཆིས་ཆུ་ཟླ་འདྲ། །ཆོས་རྣམས་ཀུན་ལ་མི་གནས་
པ། །མི་རྟེན་ཁྱོད་ལ་ཕྱག་འཚལ་ལོ། ། ཕུང་པོ་རྣམས་དང་སྐྱེ་མཆེད་དང༌། །
ཁམས་ རྣམས་ དག་ ལ་ མི་ གནས་ ལ། །ཕྱིན་ ཅི་ ལོག་ ལས་ རྣམ་ པར་
གྲོལ། ། མི་རྟེན་ཁྱོད་ལ་ཕྱག་འཚལ་ལོ། །མཐའ་གཉིས་དག་ལས་རྣམ་
གྲོལ་ཞིང༌། །བདག་ཏུ་ལྟ་བ་ཡང་དག་བཅད། །ཆོས་དབྱིངས་མཉམ་པ་
ཉིད་བརྙེས་པ། །མི་རྟེན་ཁྱོད་ ལ་ ཕྱག་ འཚལ་ལོ། །གཟུགས་ ཀྱི་ གྲངས་
ལས་རྣམ་གྲོལ་ཞིང་། །དམ་ཆོས་མ་ལགས་རྣམ་པར་སྤངས། །ལེན་དང་
གཏོང་བ་མི་མངའ་བ། །མི་རྟེན་ཁྱོད་ལ་ཕྱག་འཚལ་ལོ། །བདུད་ཀྱི་མིང་
ལས་རབ་འདས་ཤིང༌། །ཆོས་ཀུན་རྟོགས་པར་ཐུགས་སུ་ཆུད། །སྒྲིབ་པ་མི་

མངའ་ཆོས་གྱུར་པ། ། མི་རྟེན་ཁྱོད་ལ་ཕྱག་འཚལ་ལོ། །དོན་འཚལ་རྣམས་
ཀྱིས་མཆིས་མི་བརྗོད། ། མ་མཆིས་ཤེས་ཀྱང་བརྗོད་མི་བགྱི། །ལན་མེད་
ཚིག་ལམ་མ་མཆིས་པ། ། མི་རྟེན་ཁྱོད་ལ་ཕྱག་འཚལ་ལོ། །གཉིས་ཀྱི་ཆོས་
ལ་མི་རྟེན་པར། །ཐེག་པའི་རྒྱལ་མཚན་ཀུན་ཏུ་བཙུགས། །གཉིས་དང་
གཉིས་མེད་རྣམ་གྲོལ་བ། །མི་རྟེན་ཁྱོད་ལ་ཕྱག་འཚལ་ལོ། །ཁྱོད་ཀྱིས་
ཡིད་ཀྱི་ཉེས་པ་དང༌། །ལུས་ཀྱི་ནད་བཞི་ཕམ་པར་མཛད། །བསམ་ཡས་
དཔེ་དང་རྣམ་བྲལ་བ། ། མི་རྟེན་ཁྱོད་ལ་ཕྱག་འཚལ་ལོ། །ལྷུན་གྱིས་གྲུབ་
པར་འཇུག་མཛད་ཅིང་། །ཉེས་པ་ཐམས་ཅད་རྣམ་པར་སྤངས། །སྤྱོད་པ་
མཁྱེན་པས་ཐོག་དྲངས་པ། །མི་རྟེན་ཁྱོད་ལ་ཕྱག་འཚལ་ལོ། །ཁྱོད་
དགོངས་ཞི་ཞིང་ཟག་མི་མངའ། །འབྱུང་མིན་འབྱུང་བའི་བདག་ཉིད་ཅན། །
གནས་དང་རྟོག་པ་མི་མངའ་བ། །མི་རྟེན་ཁྱོད་ལ་ཕྱག་འཚལ་ལོ། །
དམིགས་པ་མི་མངའ་ཐུགས་ཀྱིས་སུ། ། ཀུན་གྱི་སེམས་ནི་རབ་ཏུ་མཁྱེན། །
བདག་ གཞན་ འདུ་ ཤེས་ མི་ མངའ་ བ། །མི་ རྟེན་ ཁྱོད་ ལ་ ཕྱག་ འཚལ་
ལོ། །དམིགས་དང་དམིགས་པ་རྣམས་ཀྱིས་ནི། །ཀུན་གྱི་སེམས་ནི་རྨོངས་
པར་བགྱིད། །སྒྲིབ་པ་མེད་པའི་ཆོས་གྱུར་པ། །མི་རྟེན་ཁྱོད་ལ་ཕྱག་འཚལ་
28

ལོ། །དམིགས་ པ་ དག་དང་ སེམས་རྣམས་ནི། །ངོ་བོ་ཉིད་ཀྱི་མཆིས་མ་
ལགས། །བསམ་ཡས་མཉམ་པ་ཉིད་བརྙེས་པ། །མི་རྟེན་ཁྱོད་ལ་ཕྱག་
འཚལ་ལོ། །གནས་པ་མི་མངའ་མཁྱེན་པ་ཡིས། །ཞིང་རྣམས་ཀུན་དང་དེ་
བཞིན་དུ། །སེམས་ཅན་ཀུན་གྱི་སྤྱོད་གཟིགས་པ། །མི་རྟེན་ཁྱོད་ལ་ཕྱག་
འཚལ་ལོ། །སངས་རྒྱས་རྣམས་ཀྱིས་ལན་འགའ་ཡང་། །སེམས་དང་ཆོས་
ཀུན་གཏན་མ་དམིགས། །ཆོས་རྣམས་ཐམས་ཅད་ ཀུན་མཁྱེན་པ། ། མི་
རྟེན་ཁྱོད་ལ་ཕྱག་འཚལ་ལོ། །ཆོས་ཀུན་སྒྱུ་མ་ལྟ་བུ་སྟེ། །སྒྱུ་མ་ཉིད་ཀྱང་མ་
ཆིས་མ་ལགས། །སྒྱུ་མའི་ཆོས་ལས་རྣམ་གྲོལ་བ། །མི་རྟེན་ཁྱོད་ལ་ཕྱག་
འཚལ་ལོ། །རྫོགས་སངས་འཇིག་རྟེན་སྤྱོད་མཛད་ཀྱང༌། །འཇིག་རྟེན་
ཆོས་ལ་རྟེན་མི་མཛད། །འཇིག་རྟེན་རྣམ་རྟོག་མི་མངའ་བ། །མི་རྟེན་ཁྱོད་
ལ་ཕྱག་འཚལ་ལོ། །སྟོང་ཕྱིར་སྟོང་ལ་སྤྱོད་མཛད་ཅིང༌། །ཁྱོད་ཉིད་སྟོང་
ཞིང་སྤྱོད་ཡུལ་སྟོང༌། ། སྟོང་པ་སྟོང་པར་སྟོན་མཛད་པ། །མི་རྟེན་ཁྱོད་ལ་
ཕྱག་འཚལ་ལོ། །སྒྱུ་མ་ལྟ་བུའི་ཏིང་འཛིན་དང༌། །སྒྱུ་འཕྲུལ་ཆེན་པོས་རྣམ་
འཕྲུལ་ཞིང༌། །ཐ་དད་མ་མཆིས་སྙོམས་ཞུགས་པ། ། མི་རྟེན་ཁྱོད་ལ་ཕྱག་
འཚལ་ལོ། །དུ་མ་མ་ལགས་གཅིག་མ་ལགས། །རིང་དང་ཉེ་ལ་མི་འཇུག་

ཅིང༌། །གདེག་དང་གཞག་པ་མི་མངའ་བ། །མི་རྟེན་ཁྱོད་ལ་ཕྱག་འཚལ་
ལོ། ། རྡོ་རྗེ་ལྟ་བུའི་ཏིང་འཛིན་གྱིས། །སྐད་ཅིག་གཅིག་ལ་མངོན་སངས་
རྒྱས། །དངོས་མ་ མཆིས་ པར་ མཉམ་ གཞག་ པ། ། མི་ རྟེན་ ཁྱོད་ལ་ཕྱག་
འཚལ་ལོ། །འདྲེན་པ་དུས་རྣམས་ཐམས་ཅད་དུ། །མི་གཡོ་མྱ་ངན་འདས་
པ་རྟོགས། ། སྣ་ཚོགས་ཐབས་དང་ལྡན་པ་པོ། ། མི་རྟེན་ཁྱོད་ལ་ཕྱག་འཚལ་
ལོ། །སེམས་ཅན་རྣམས་ཀྱི་བརྒྱུད་པའི་ཐབས། །མཁྱེན་པས་མཁས་པར་
གྱུར་པ་ལགས། །དེ་ཕྱིར་མི་གཡོ་མྱ་ངན་འདས། ། མི་རྟེན་ཁྱོད་ལ་ཕྱག་
འཚལ་ལོ། །མཚན་མ་མི་མངའ་ལྷུན་གྱིས་གྲུབ། །སྤྲོས་པ་མི་མངའ་སྐྱོན་
མི་མངའ། །སྣང་མེད་བདག་གི་མི་མངའ་བ། །མི་རྟེན་ཁྱོད་ལ་ཕྱག་འཚལ་
ལོ། །རྣམ་ རྟོག་ མི་ མངའ་ སྐྱོན་མི་མངའ། །བདག་ གིས་ བདག་ ཉིད་ ཇི་
བཞིན་བར། །ཀུན་ཏུ་མཁྱེན་པ་ཐམས་ཅད་མཁྱེན། །མི་རྟེན་ཁྱོད་ལ་ཕྱག་
འཚལ་ལོ། །སྟོབས་བཅུ་ཆུ་བོ་རྒལ་བ་ཁྱོད་ལ་ཕྱག་འཚལ་ལོ། །འཇིགས་
བྲལ་འཇིགས་མེད་སྩོལ་བ་ཁྱོད་ལ་ཕྱག་འཚལ་ལོ། །མ་འདྲེས་ཆོས་རྣམས་
ངེས་པར་ཐུགས་སུ་ཆུད་གྱུར་པ། །འགྲོ་བ་ཀུན་གྱི་འདྲེན་པ་ཁྱོད་ལ་ཕྱག་
འཚལ་ལོ། །ཀུན་སྦྱོར་འཆིང་བ་བཅད་པ་ཁྱོད་ལ་ཕྱག་འཚལ་ལོ། །ཕ་
30

རོལ་བྱོན་ཏེ་ཐང་ལ་བཞུགས་ལ་ཕྱག་འཚལ་ལོ། །སྐྱེ་བོ་ངལ་བའི་རྣམ་
འདྲེན་ཁྱོད་ལ་ཕྱག་འཚལ་ལོ། །འཁོར་བར་གཤེགས་ཤིང་མི་གནས་པ་ལ་
ཕྱག་ འཚལ་ ལོ། །འགྲོ་བ་ ཐམས་ ཅད་ དག་ན་ སེམས་ཅན་རྣམས་ དང་
ནི། །ཐབས་ཅིག་བཞུགས་ཀྱང་ཐུགས་ཡིད་རབ་ཏུ་དབེན་གྱུར་པ། །ཇི་
ལྟར་པདྨ་ཆབ་ཀྱིས་གོས་པར་མི་འགྱུར་ཞིང་། །སངས་རྒྱས་ཐུབ་པ་ཁྱོད་
ཀྱིས་སྟོང་ཉིད་ཤིན་ཏུ་བསྟེན། །མཚན་མ་ཐམས་ཅད་རྣམ་པ་ཀུན་ཏུ་རྣམ་
པར་བཤིག །ཁྱོད་ལ་གར་ཡང་སྨོན་པར་མཛད་པ་མཆིས་མ་ལགས། །
སྟོན་པའི་གོ་འཕང་བླ་མེད་དབེན་པ་ཉིད་ལགས་ཏེ། །དམིགས་མེད་ཆུ་བོ་
རྒལ་བ་ཁྱོད་ལ་ཕྱག་འཚལ་ལོ། །སངས་རྒྱས་མཐུ་ཆེན་བསམ་གྱིས་ཁྱབ་
པ་མ་ལགས་ཏེ། །མི་གནས་ནམ་མཁའ་མཉམ་པ་ཉིད་ ལ་ ཕྱག་ འཚལ་
ལོ། །ཡོན་ཏན་ཀུན་གྱི་མཆོག་མངའ་ཁྱོད་ལ་ ཕྱག་འཚལ་ལོ། །དཔལ་
འཕགས་ལྷུན་པོ་འདྲ་བ་ཁྱོད་ལ་ཕྱག་འཚལ་ལོ།། །།

སེམས་བརྩེ་མ།
མདོ་སྡེའི་རྒྱན་ལས་ཕྱུང་།

༄༅།། སེམས་ཅན་རྣམས་ལ་བརྩེ་བ་ཅན། །ཕྲད་དང་བྲལ་བའི་དགོངས་
པ་ཅན། །མི་འབྲལ་བ་ཡི་དགོངས་པ་ཅན། །ཕན་བདེ་དགོངས་ཁྱོད་ལ་
ཕྱག་འཚལ། །ཐུབ་པ་སྒྲིབ་ཀུན་ངེས་པར་གྲོལ། །འཇིག་རྟེན་ཐམས་ཅད་
ཟིལ་གྱིས་གནོན། །ཁྱོད་ཀྱི་མཁྱེན་པས་ཤེས་བྱ་ཁྱབ། །ཐུགས་གྲོལ་ཁྱོད་
ལ་ཕྱག་འཚལ་ལོ། །སེམས་ཅན་དག་ནི་ཐམས་ཅད་ཀྱི། །ཉོན་མོངས་མ་
ལུས་ ཐམས་ ཅད་ འདུལ། །ཉོན་ མོངས་ འཇོམས་ མཛད་ ཉོན་ མོངས་
ལ། །བརྩེ་བཅས་ཁྱོད་ལ་ཕྱག་འཚལ་ལོ། །ལྷུན་གྱིས་གྲུབ་ཅིང་ཆགས་མི་
མངའ། །ཐོགས་པ་མི་མངའ་རྟག་པར་ནི། །མཉམ་པར་གཞག་ཅིང་འདྲི་
ཀུན་གྱི། །ལན་ལྡོན་ཁྱོད་ལ་ཕྱག་འཚལ་ལོ། །རྟེན་དང་བརྟེན་པ་བཤད་བྱ་
དང༌། །གསུང་དང་མཁྱེན་པ་འཆད་བྱེད་ལ། །བློ་གྲོས་རྟག་ཐོག་མི་མངའ་
བ། །ལེགས་སྟོན་ཁྱོད་ལ་ཕྱག་འཚལ་ལོ། །གཤེགས་ནས་སྤྱོད་པ་མཁྱེན་
མཛད་དེ། །དེ་དག་སྐད་ཀྱིས་སེམས་ཅན་གྱི། །འོང་དང་འགྲོ་དང་ངེས་
འབྱུང་ལ། །ལེགས་འདོམས་ཁྱོད་ལ་ཕྱག་འཚལ་ལོ། །ལུས་ཅན་ཀུན་གྱིས་
ཁྱོད་མཐོང་ན། །སྐྱེས་བུ་དམ་པ་ལགས་པར་འཚལ། །མཐོང་བ་ཙམ་གྱིས་
རབ་དང་བར། །མཛད་པ་ཁྱོད་ལ་ཕྱག་འཚལ་ལོ། །ལེན་དང་གནས་དང་
34

གཏོང་བ་དང༌། །སྤྲུལ་དང་ཡོངས་སུ་སྒྱུར་བ་དང༌། །ཏིང་ངེ་འཛིན་དང་ཡེ་
ཤེས་ལ། །མངའ་བརྙེས་ཁྱོད་ལ་ཕྱག་འཚལ་ལོ། །ཐབས་དང་སྐྱོབས་དང་
དག་པ་དང༌། །ཐེག་ཆེན་ངེས་པར་འབྱུང་བ་ལ། །སེམས་ཅན་རྣམས་ལ་
རབ་བསླུ་བའི། །བདུད་འཇོམས་ ཁྱོད་ ལ་ ཕྱག་ འཚལ་ལོ། །རང་ གཞན་
དོན་དུ་ཡེ་ཤེས་དང༌། །སྤངས་དང་ངེས་འབྱུང་བགེགས་མཛད་པར། །སྟོན་
མཛད་མུ་སྟེགས་གཞན་དག་གིས། ། མི་བརྫི་ཁྱོད་ལ་ཕྱག་འཚལ་ལོ། །
བསྲུང་མེད་བསྙེལ་བ་མི་མངའ་བ། །འཁོར་གྱི་ནང་ན་བག་བརྐྱང་གསུང་།།
ཀུན་ནས་ཉོན་མོངས་གཉིས་སྤངས་པ། །འཁོར་སྡུད་ཁྱོད་ལ་ཕྱག་འཚལ་
ལོ། །ཀུན་མཁྱེན་ཁྱོད་ལ་རྒྱུ་བ་དང་། །གནས་པ་ཀུན་ལ་རྟག་པར་ནི། །
ཀུན་ མཁྱེན་ མིན་ སྤྱོད་ མི་ མངའ་ སྟེ། །ཡང་ དག་ དོན་ ལྡན་ ཁྱོད་ ཕྱག་
འཚལ། །སེམས་ ཅན་ ཀུན་ གྱི་ བྱ་ བ་ ལ། །ཁྱོད་ནི་ དུས་ ལས་མི་འདའ་
བས། །མཛད་པ་རྟག་ཏུ་དོན་མངའ་བ། །མི་བསྙེན་ཁྱོད་ལ་ཕྱག་འཚལ་
ལོ། །འཇིག་ རྟེན་ ཀུན་ ལ་ ཉིན་ མཚན་ དུ། །ལན་ དྲུག་ ཏུ་ ནི་ སོ་ སོར་
གཟིགས། །ཐུགས་རྗེ་ཆེན་པོ་དང་ལྡན་པ། །ཕན་དགོངས་ཁྱོད་ལ་ཕྱག་
འཚལ་ལོ། ། སྤྱོད་པ་དང་ནི་རྟོགས་པ་དང༌། །ཡེ་ཤེས་དང་ནི་ཕྲིན་ལས་
35

ཀྱིས། །ཉན་ཐོས་རང་སངས་རྒྱས་ཀུན་གྱི། ། བླ་མ་ཁྱོད་ལ་ཕྱག་འཚལ་
ལོ། །སྐུ་གསུམ་དག་གི་བྱང་ཆུབ་ཆེ། །རྣམ་པ་ཀུན་བརྙེས་ཐམས་ཅད་
དུ། །སེམས་ ཅན་ ཀུན་ གྱི་ཐེ་ཚོམ་དག །གཅོད་པ་ ཁྱོད་ ལ་ ཕྱག་ འཚལ་
ལོ། །འཛིན་པ་མི་མངའ་ ཉེས་མི་མངའ། །རྙོག་པ་མི་མངའ་མི་ གནས་
པ། ། མི་གཡོ་ཆོས་རྣམས་ཐམས་ཅད་ལ། །སྤྲོས་མེད་ཁྱོད་ལ་ཕྱག་འཚལ་
ལོ།། །།
36

འཇིག་རྟེན་ལས་འདས་པར་བསྟོད་པ།

འཛིན་རིག་དུས་བསྟེད།
༄༅།། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།།
དབེན་པའི་ཡེ་ཤེས་རིག་གྱུར་པ། །འཇིག་རྟེན་འདས་ཁྱོད་ཕྱག་འཚལ་
འདུད། །གང་ཁྱོད་འགྲོ་ལ་ཕན་པའི་ཕྱིར། །ཡུན་རིང་ཐུགས་ རྗེས་ངལ་
བར་འགྱུར། །ཕུང་པོ་ཙམ་ལས་གྲོལ་བ་ཡི། །སེམས་ཅན་མེད་པར་ཁྱོད་
བཞེད་ལ། །སེམས་ཅན་དོན་ལའང་མཆོག་གཞོལ་བར། །ཐུབ་པ་ཆེན་པོ་
ཁྱོད་ཉིད་བཞུགས། །བློ་ལྡན་ཁྱོད་ཀྱི་ཕུང་དེ་ཡང་། །སྒྱུ་མ་སྨིག་རྒྱུ་དྲི་ཟ་ཡི།།
གྲོང་ཁྱེར་རྨི་ལམ་ཇི་བཞིན་དུ། །བློ་ལྡན་རྣམས་ལ་རབ་ཏུ་བསྟན། །གང་
དག་རྒྱུ་ལས་བྱུང་བ་རྣམས། །དེ་མེད་པར་ནི་ཡོད་མིན་པས། །གཟུགས་
བརྙན་ཉིད་དང་མཚུངས་པར་རུ། །གསལ་བར་ཅི་ཡི་ཕྱིར་མི་འདོད། །
འབྱུང་བ་མིག་གིས་གཟུང་མིན་པས། །དེ་དངོས་མིག་གིས་ཇི་ལྟར་ཡིན། །
གཟུགས་ཉིད་གཟུང་བར་རབ་བཀག་པ། །གཟུགས་ཉིད་ཁྱོད་ཀྱིས་དེ་ལྟར་
གསུངས། །ཚོར་བྱ་མེད་པར་དེ་མེད་པས། །ཚོར་བ་ཉིད་ནི་བདག་མེད་
པས། །ཚོར་བ་ དེ་ ཡང་ རང་བཞིན་ གྱིས། །ཡོད་པ་མིན་པར་ ཁྱོད་ཉིད་
བཞེད། །མིང་དང་དོན་དག་ཐ་དད་མིན། །མེ་ཡིས་ཁ་ཉིད་འཚིག་པར་
འགྱུར། །གཞན་ནའང་རྟོགས་པ་མེད་འགྱུར་ཞེས། །བདེན་པར་གསུངས་

ཞལ་འདོན་གཅེསང བཏུསང།
པ་ཁྱོད་ཀྱིས་བསྟན། ། བྱེད་པོ་རང་དབང་ཉིད་ལས་ཀྱང༌། །ཐ་སྙད་དུ་ནི་
ཁྱོད་ ཀྱིས་བསྟན། །ཕན་ཚུན་ལྟོས་པ་ཅན་ཉིད་དུ། །གྲུབ་ པར་ཁྱོད་ནི་
བཞེད་པ་ལགས། ། བྱེད་པོ་ཡོད་མིན་སྤྱོད་པོའང་མེད། །བསོད་ནམས་དེ་
མིན་རྟེན་འབྲེལ་སྐྱེས། །རྟེན་ནས་སྐྱེས་ཀྱང་མ་སྐྱེས་ཞེས། །ཚིག་གི་བདག་
པོ་ཁྱོད་ཀྱིས་གསུངས། །ཤེས་པ་མེད་པར་ཤེས་བྱ་མིན། །དེ་མེད་རྣམ་པར་
ཤེས་པའང་མེད། །དེ་ཕྱིར་ཤེས་དང་ཤེས་བྱ་དག ། རང་དངོས་མེད་ཅེས་
ཁྱོད་ ཀྱིས་ གསུངས། །མཚན་ ཉིད་མཚོན་བྱ་ གཞན་ཉིད་ན། །མཚོན་ བྱ་
མཚན་ཉིད་མེད་པར་འགྱུར། །ཐ་དད་མིན་ནའང་དེ་མེད་པར། ། ཁྱོད་ཀྱིས་
གསལ་པོ་ཉིད་དུ་བསྟན། །མཚན་ཉིད་མཚོན་བྱ་རྣམ་བྲལ་ཞིང༌། །ཚིག་
གིས་བརྗོད་པ་རྣམ་སྤངས་པར། །ཁྱོད་ཀྱི་ཡེ་ཤེས་སྤྱན་ཉིད་ཀྱིས། །འགྲོ་
བ་འདི་དག་ཞི་བར་མཛད། །དངོས་པོ་ཡོད་པ་ཉིད་མི་སྐྱེས། །མེད་པའང་
མ་ཡིན་ཡོད་མེད་མིན། །བདག་ལས་མ་ཡིན་གཞན་ལས་མིན། །གཉིས་
མིན་སྐྱེ་བ་ཇི་ལྟ་བུ། །ཡོད་པ་གནས་པར་རིགས་འགྱུར་གྱི། །འཇིག་པར་
འགྱུར་བ་མ་ཡིན་ནོ། །མེད་པ་མི་གནས་པར་རིགས་པས། །འཇིག་པར་
འགྱུར་བ་ མ་ ཡིན་ནོ། །དངོས་དང་འཇིག་ པ་ ཐ་དད་ མིན། །ཐ་མི་དད་
40

འཛིན་རྟེན་ལས་བསྟོད།
པའང་བཞེད་མ་ཡིན། །ཐ་དད་ན་ནི་རྟག་པར་འགྱུར། ། ཐ་མི་དད་ན་མེད་
པར་འགྱུར། །གཅིག་ཉིད་ཡིན་ཕྱིར་དངོས་རྣམས་ཀྱི། །འཇིག་པ་འཐད་
པར་འགྱུར་བ་ཡིན། །ཐ་དད་གྱུར་ན་དངོས་པོ་ཡི། །འཇིག་པ་འཐད་པར་
འགྱུར་མ་ཡིན། །རེ་ཞིག་ཞིག་པའི་རྒྱུ་ལས་ཀྱང་། །འབྲས་བུ་འབྱུང་བར་
མི་རིགས་ལ། ། མ་ཞིག་ལས་མིན་རྨི་ལམ་དང་། །འདྲ་བའི་སྐྱེ་བ་ཁྱོད་ཉིད་
བཞེད། །ཞིག་དང་མ་ཞིག་པ་དག་གིས། །རྒྱུ་ལས་འབྲས་བུ་འབྱུང་བ་དག།
སྒྱུ་མ་འབྱུང་བ་བཞིན་དུ་འབྱུང༌། ། ཀུན་ཀྱང་དེ་བཞིན་ཁྱོད་ཀྱིས་གསུངས།།
དེ་ཕྱིར་ཁྱོད་ཀྱིས་འགྲོ་འདི་དག །ཡོངས་སུ་བརྟགས་པ་ལས་འབྱུང་བར། །
ཀུན་ཏུ་ཤེས་བྱ་འབྱུང་བ་ནའང་། ། སྐྱེ་བ་མེད་ཅིང་འགག་མེད་གསུངས། །
རྟག་ལ་འཁོར་བ་ཡོད་མ་ཡིན། ། མི་རྟག་པ་ལའང་འཁོར་བ་མེད། །དེ་ཉིད་
རིག་པའི་མཆོག་ཁྱོད་ཀྱིས། །འཁོར་བ་རྨི་ལམ་འདྲ་བར་གསུངས། །
སྡུག་བསྔལ་རང་གིས་བྱས་པ་དང༌། །གཞན་གྱིས་བྱས་དང་གཉིས་ཀས་
“བྱས། །རྒྱུ་མེད་པར་ནི་རྟོག་གེ་འདོད། ། ཁྱོད་ཀྱིས་རྟེན་ནས་འབྱུང་བར་
གསུངས། །རྟེན་ཅིང་འབྲེལ་བར་གང་འབྱུང་བ། །དེ་ཉིད་ཁྱོད་ནི་སྟོང་པར་
བཞེད། །དངོས་པོ་རང་དབང་ཡོད་མིན་ཞེས། །མཉམ་མེད་ཁྱོད་ཀྱི་སེངྒེའི་

ཞལ་འདོན་གཅེས་བཏུས།
སྒྲས། །ཀུན་རྟོག་ཐམས་ཅད་སྤང་བའི་ཕྱིར། །སྟོང་ཉིད་བདུད་ རྩི་ སྟོན་
མཛད་ན། །གང་ཞིག་དེ་ལ་ཞེན་གྱུར་པ། །དེ་ཉིད་ཁྱོད་ཀྱིས་ཤིན་ཏུ་སྨད།།
བེམ་པོ་གཞན་དབང་སྟོང་པ་ཉིད། ། སྒྱུ་མ་བཞིན་དུ་རྐྱེན་ལས་འབྱུང་། །
མགོན་པོ་ཁྱོད་ཀྱིས་ཆོས་རྣམས་ནི། །རང་བཞིན་མེད་པར་རབ་ཏུ་བསྟན།།
ཁྱོད་ཀྱིས་ཅུང་ཞིག་མ་བསྐྱེད་ཅིང་། །འགའ་ཡང་འགག་པ་མ་མཆིས་ལ། །
སྔོན་གྱི་ཇི་ལྟར་ཕྱིས་དེ་བཞིན། །དེ་བཞིན་ཉིད་ནི་ཐུགས་སུ་ཆུད། །
འཕགས་པས་བརྟེན་པ་འདི་ལྟ་བུ། །དངོས་པོས་རྟོགས་པ་མ་ཡིན་ཞིང་།།
རྒྱུ་མཚན་མེད་པས་རྣམ་ཤེས་ནི། །ནམ་ཡང་འབྱུང་བར་མི་འགྱུར་རོ། །
མཚན་མ་མེད་ལ་མ་ཞུགས་པར། །ཐར་པ་མེད་ཅེས་གསུངས་པའི་ཕྱིར། །
དེ་ཕྱིར་ཁྱོད་ཀྱིས་ཐེག་ཆེན་ལས། །མ་ལུས་པར་ནི་དེ་ཉིད་བསྟན། །བསྟོད་
པའི་སྣོད་ཁྱོད་བསྟོད་པ་ལས། །བདག་གིས་བསོད་ནམས་གང་ཐོབ་པ། །
དེས་ནི་འགྲོ་བ་མ་ལུས་རྣམས། །མཚན་མའི་འཆིང་ལས་གྲོལ་གྱུར་ཅིག །
འཇིག་རྟེན་ལས་འདས་པར་བསྟོད་པ་སློབ་དཔོན་འཕགས་པ་ཀླུ་སྒྲུབ་ཀྱིས་
མཛད་པ་རྫོགས་སོ། །རྒྱ་གར་གྱི་མཁན་པོ་ཀིཥྛ་པཎྜིཏ་དང༌། ལོ་ཙཱ་བ་ཚུལ་ཁྲིམས་
རྒྱལ་བས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །། །

དཔེ་མེད་པར་བསྟོད་པ།

དཔེ་ཨེད་པ ར་བརྗེད་པ །
༄༅།། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །གང་
ཞིག་ལྟ་བས་ཕོངས་པ་ཡི། །འཇིག་རྟེན་འདི་ལ་ཕན་བརྩོན་ཁྱོད། །དངོས་
པོ་མེད་པའི་དོན་རིག་པས། །དཔེ་མེད་་ཁྱོད་ལ་ཕྱག་འཚལ་བསྟོད། །གང་
ཞིག་ཁྱོད་ཀྱིས་ཅུང་ཞིག་ཀྱང་། །སངས་རྒྱས་སྤྱན་གྱིས་མ་གཟིགས་པ། །
ཁྱོད་ཀྱི་གཟིགས་པ་བླ་མེད་དེ། །དེ་ཉིད་དོན་ནི་རིག་པ་ལགས། །དོན་
དམ་པ་ཡི་ཡོད་པ་ཉིད། །རྟོགས་དང་རྟོགས་བྱ་མི་མངའ་ཞིང་། ། ཨེ་མའོ་
མཆོག་ཏུ་རྟོགས་དཀའ་བའི། །ཆོས་ཉིད་སངས་རྒྱས་རྣམས་ཀྱིས་རྟོགས། །
ཁྱོད་ཀྱིས་ཅུང་ཞིག་མ་བསྐྱེད་ཅིང༌། །ཆོས་རྣམས་བཀག་པའང་མ་ལགས་
ལ། །མཉམ་པ་ཉིད་ཀྱི་ལྟ་བ་ཡིས། ། བླ་ན་མེད་པའི་གོ་འཕང་བརྙེས། །
འཁོར་བ་སྤངས་པར་གྱུར་པ་ཡིས། །མྱ་ངན་འདས་ཁྱོད་མི་བཞེད་ཀྱིས། །
འཁོར་བ་མ་དམིགས་པ་ཉིད་ཀྱི། །ཞི་དེ་མགོན་པོ་ཁྱོད་ཀྱིས་རྟོགས། །
ཁྱོད་ཀྱི་ཀུན་ནས་ཉོན་མོངས་དང༌། །རྣམ་བྱང་རོ་གཅིག་གྱུར་རིག་པས། །
ཆོས་དབྱིངས་མངོན་པར་དབྱེར་མེད་པ། །ཀུན་ཏུ་རྣམ་པར་དག་པར་གྱུར།།
གཙོ་བོ་ཁྱོད་ཀྱིས་འགའ་ཞིག་ཏུ། །ཡི་གེ་གཅིག་ཀྱང་མ་གསུངས་ལ། །
གདུལ་བྱའི་འགྲོ་བ་མ་ལུས་པ། །ཆོས་ཀྱི་ཆར་གྱིས་ཚིམ་པར་མཛད། །

ཞལ་འདོན་གཅེས་བཏུས།
མཁའ་དང་མཉམ་པའི་ཐུགས་མངའ་ཁྱོད། ། ཕུང་པོ་ཁམས་དང་སྐྱེ་མཆེད་
ལ། །ཆགས་པར་གྱུར་པ་མི་མངའ་བས། །ཆོས་རྣམས་ཀུན་ལ་བརྟེན་མ་
ལགས། །མགོན་ཁྱོད་སེམས་ཅན་འདུ་ཤེས་ཀྱིས། །འཇུག་པ་ཀུན་ཏུ་མི་
མངའ་ཡང་། །སྡུག་བསྔལ་གྱུར་པའི་སེམས་ཅན་ལ། །སྙིང་རྗེའི་བདག་
ཉིད་གྱུར་པའང་ཁྱོད། །བདེ་དང་སྡུག་བསྔལ་བདག་བདག་མེད། །རྟག་མི་
རྟག་སོགས་ལ་གཙོ་ཁྱོད། །དེ་ལྟའི་རྣམ་རྟོག་སྣ་ཚོགས་ཀྱིས། །ཐུགས་ནི་
ཆགས་པར་འགྱུར་མ་ལགས། །ཆོས་རྣམས་གང་དུའང་འགྲོ་འོང་མེད། །དེ་
བཞིན་ཁྱོད་ཀྱིས་བཞེད་པའང་ལགས། །འགའ་རུ་སྤུངས་པ་མ་མཆིས་པ།།
ཆོས་དོན་དོན་དམ་རིག་པས་གསུངས། །ཀུན་གྱི་རྗེས་སུ་ཞུགས་གྱུར་ཀྱང༌།།
འགའ་རུ་འབྱུང་བའང་མ་ལགས་ལ། །ཐུབ་ཆེན་ཁྱོད་ཀྱི་སྐྱེ་བ་དང་། །ཆོས་
ཀྱི་སྐུ་དག་བསམ་མི་ཁྱབ། །གཅིག་དང་གཞན་པ་རྣམ་སྤངས་པ། །བྲག་
ཅན་ལྟ་བུའི་འགྲོ་བ་རྣམས། །འཕོ་དང་འཇིག་པ་རྣམ་སྤངས་པ། །སྨད་པ་
མེད་པ་ཁྱོད་ཀྱིས་རྟོགས། །རྟག་དང་ཆད་པ་དང་བྲལ་ཞིང་། །མཚན་ཉིད་
མཚོན་བྱ་རྣམ་སྤངས་པར། །གཙོ་བོས་རྨི་ལམ་སྒྱུ་སོགས་བཞིན། །འཁོར་
བ་ངེས་པར་རྟོགས་པ་ལགས། །ཉོན་མོངས་སྡིག་པའི་གཞིར་གྱུར་པའི། །
46

མཐར་ཐུག་བག་ཆགས་ཀུན་ལས་རྒྱལ། །ཉོན་མོངས་ཉིད་ཀྱི་རང་བཞིན་
ཡང་ ། ། ཁྱོད་ ཀྱིས་ བདུད་ རྩི་ ཉིད་ དུ་ བསྒྲུབས། །དཔའ་ བོ་ ཁྱོད་ ཀྱིས་
གཟུགས་རྣམས་ཀྱི། །མཚན་མ་མེད་མཐོང་གཟུགས་མེད་བཞིན། །མཚན་
གྱི་འབར་བའི་སྐུ་ཉིད་ཀྱང༌། །གཟུགས་སུ་སྤྱོད་ཡུལ་ཉིད་དུ་མཐོང་། །
གཟུགས་སུ་མཐོང་བས་མཐོང་ངོ་ཞེས། །མངོན་པར་བརྗོད་པར་ནུས་མ་
ཡིན། །ཆོས་མཐོང་བས་ནི་ཤིན་ཏུ་མཐོང་། །ཆོས་ཉིད་མཐོང་བ་མ་ཡིན་ནོ།།
ཁོང་སྟོང་ཁྱོད་ཀྱི་སྐུ་ལ་མེད། ། ཤ་དང་རུས་པ་ཁྲག་མེད་ ཀྱང༌། །ནམ་
མཁའི་དབང་པོའི་གཞུ་བཞིན་དུ། །ཁྱོད་ཀྱི་སྐུ་ནི་སྟོན་པར་མཛད། །སྐུ་ལ་
བསྙུན་མེད་མི་གཙང་མེད། །དཀྲེས་དང་སྐོམ་པ་འབྱུང་མེད་ཀྱང༌། །ཁྱོད་
ནི་འཇིག་རྟེན་རྗེས་འཇུག་ཕྱིར། །འཇིག་རྟེན་སྤྱོད་པའང་སྟོན་པར་མཛད།།
ལས་ཀྱི་སྒྲིབ་པའི་སྐྱོན་རྣམས་ནི། །སྡིག་མེད་ཁྱོད་ཀྱིས་ཀུན་སྤངས་ཀྱང་།།
་ཁྱོད་ཀྱིས་སེམས་ཅན་རྗེས་་གཟུང་ཕྱིར། །ལས་སྤངས་པར་ཡང་རབ་ཏུ་
བསྟན། །ཆོས་ཀྱི་དབྱིངས་ལ་དབྱེར་མེད་ཕྱིར། །གཙོ་བོ་ཐེག་དབྱེར་མ་
མཆིས་ཀྱང་། ། ཁྱོད་ཀྱིས་ཐེག་པ་གསུམ་བསྟན་པ། །སེམས་ཅན་གཞུག་
པའི་ཆེད་དུ་ལགས། །རྟག་ཅིང་བརྟན་ལ་ཞི་བ་ཡི། །ཆོས་ཀྱི་རང་བཞིན་
ཁྱོད་ཀྱི་སྐུ། །རྒྱལ་བས་གདུལ་བྱའི་དོན་གྱི་ཕྱིར། །ཁྱོད་ཉིད་མྱ་ངན་འདས་

ཞལ་འདོན་འགཅེས་བཏུས་
པར་ བསྟན། །གྲངས་ མེད་ འཇིག་ རྟེན་ ཁམས་ རྣམས་ སུ། །འདས་ དང་
བལྟམས་དང་མངོན་བྱང་ཆུབ། །འཁོར་བར་ཐར་བར་མོས་རྣམས་ཀྱི། །
ཁྱོད་ལ་གུས་རྣམས་ཀྱིས་ཀྱང་མཐོང་། །མགོན་པོ་སེམས་དཔའ་མི་མངའ་
ཞིང༌། །རྣམ་རྟོག་གཡོ་བ་མི་མངའ་ཡང་། །སངས་རྒྱས་མཛད་པ་འཇིག་
རྟེན་ལ། །ལྷུན་གྱིས་འགྲུབ་པའི་ཚུལ་གྱིས་འཇུག །དེ་ལྟར་བདེ་གཤེགས་
ཡོན་ཏན་ཚད་མེད་བསམ་མི་ཁྱབ། ། མེ་ཏོག་གིས་བརྒྱན་པ་ལས་བསོད་
ནམས་གང་ཐོབ་པར། །གྱུར་པ་འདིས་ནི་སེམས་ཅན་མ་ལུས་པ་འདི་དག།
མཆོག་ཏུ་རྟོགས་དཀའ་ཐུབ་པའི་ཆོས་ཀྱི་སྣོད་གྱུར་ཅིག །དཔེ་མེད་པར་
བསྟོད་པ་སློབ་དཔོན་འཕགས་པ་ཀླུ་སྒྲུབ་ཀྱིས་མཛད་པ་རྫོགས་སོ།། །། །
རྒྱ་གར་གྱི་མཁན་པོ་ཀྲིཏྟཔཎྜིཏ་དང་། ལོ་ཙཱ་བ་དགེ་སློང་ཚུལ་ཁྲིམས་རྒྱལ་བས་བསྒྱུར་བའོ།།
48

བསམ་གྱིས་མི་ཁྱབ་པར་བསྟོད་པ།
4)

NI

༄༅།། རྒྱ་གར་སྐད་དུ། ཨ་ཙནྟིསྟ་བཿ བོད་སྐད་དུ། བསམ་གྱིས་མི་ཁྱབ་པར་
བསྟོད་པ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །གང་ཞིག་
དངོས་པོ་རྟེན་འབྱུང་རྣམས། །ངོ་བོ་མེད་པ་ཉིད་དུ་གསུངས། །ཡེ་ཤེས་
མཉམ་མེད་བསམ་མི་ཁྱབ། །དཔེ་མེད་དེ་ལ་ཕྱག་འཚལ་ལོ། །ཇི་ལྟར་
ཁྱོད་ཀྱིས་ཐེག་ཆེན་ལ། །ཉིད་ཀྱིས་ཆོས་ལ་བདག་མེད་རྟོགས། །དེ་བཞིན་
བློ་དང་ལྡན་རྣམས་ལ། །ཐུགས་རྗེའི་དབང་གིས་བསྟན་པར་མཛད།།
རྐྱེན་རྣམས་ལས་ནི་འབྲེལ་ འབྱུང་བ། །མ་སྐྱེས་ལགས་ པར་ ཁྱོད་ ཀྱིས་
གསུངས། །ངོ་བོ་ཉིད་ཀྱིས་དེ་མ་སྐྱེས། །དེ་ཕྱིར་སྟོང་པར་རབ་ཏུ་བསྟན། །
ཇི་ལྟར་རྟེན་འབྱུང་སྒྲ་ལས་ནི། །བྲག་ཅ་ཀུན་དུ་འབྱུང་བ་ལྟར། ། སྒྱུ་མ་
སྨིག་རྒྱུ་བཞིན་དུ་ཡང་། །དེ་བཞིན་སྲིད་པ་ཀུན་དུ་འབྱུང་། །སྒྱུ་མ་དང་ནི་
སྨིག་རྒྱུ་དང་། །དྲི་ཟའི་གྲོང་ཁྱེར་གཟུགས་བརྙན་དང༌། །རྨི་ལམ་གལ་ཏེ་
མ་སྐྱེས་ན། །མཐོང་བ་ལ་སོགས་དཔེ་མེད་འགྱུར། །ཇི་ལྟར་རྒྱུ་རྐྱེན་ལས་
བྱུང་བ། །དེ་དག་བྱས་པ་ཅན་དུ་བཞེད། །དེ་བཞིན་རྐྱེན་ལས་བྱུང་བ་ཀུན།།
མགོན་པོ་ཁྱོད་ཀྱིས་དེ་ལྟར་གསུངས། །བྱིས་པ་གང་དག་ཅི་བརྗོད་པ། །

ནའ་འདཀ་ ཀྱི ང བཏུས།
བགྱིས་པ་ཞེས་བགྱིད་དེ་མཆིས་ཏེ། །ཆད་པ་སྟོང་པ་འདྲ་བ་ལགས། །དོན་
བཞིན་མ་ལགས་རབ་ཏུ་བསྟན། །གང་ཚེ་བྱས་པའི་དངོས་མ་སྐྱེས། །དེ་ཚེ་
ད་ལྟ་ཇི་ལྟར་འགྱུར། །གང་ཞིག་བས་ན་འདས་པར་འགྱུར། །མ་འོངས་པ་
ཡང་ཇི་ལྟར་ལྟོས། །རང་ལས་དངོས་པོ་སྐྱེ་བ་མེད། །གཞན་དང་གཉིས་ཀ་
ལས་མ་ཡིན། །ཡོད་མིན་མེད་མིན་ཡོད་མེད་མིན། །དེ་ཚེ་གང་ལས་གཞན་
ཞིག་འབྱུང་། །མ་སྐྱེས་པ་ལ་རང་བཞིན་མེད། །དེ་ཕྱིར་གང་ལས་ཀུན་དུ་
འབྱུང༌། །རང་བཞིན་དངོས་པོ་མེད་གྲུབ་པས། །གཞན་ལས་ཀྱང་ནི་འབྱུང་
བ་མེད། །རང་ཉིད་ཡོད་ན་གཞན་ཡོད་འགྱུར། །གཞན་ཉིད་ཡོད་ན་རང་
ཉིད་ཡོད། །དེ་དག་ཕ་རོལ་ཚུ་རོལ་བཞིན། །ལྟོས་པ་ཅན་དུ་གྲུབ་པར་
གསུངས། །གང་ཚེ་ཅི་ལའང་མི་ལྟོས་པ། །དེ་ཚེ་གང་ལས་ཅི་ཞིག་འབྱུང་།།
གང་ཚེ་རིང་ལ་མི་ལྟོས་པ། །དེ་ཚེ་ཐུང་སོགས་ག་ལ་མཆིས། །ཇི་ལྟར་
རིང་དང་ཐུང་ངུ་བཞིན། །གཅིག་སོགས་དེ་བཞིན་དུ་མ་དང༌། །
འདས་དང་མ་འོངས་ལ་སོགས་པ། །ཀུན་ནས་ཉོན་མོངས་རྣམ་བྱང་དག །
ཡང་དག་ལོག་པའང་རང་ལས་ཅི། །དངོས་གང་ལས་མ་མཆིས་ན། །དེ་
ཚེ་ཐམས་ཅད་ཅི་ཞིག་མཆིས། །གཞན་ཞེས་བརྗོད་པ་གང་ལགས་ཏེ། །

བས གྱིས་མི་ཁྱབ་སར་བདེ་པན།
རང་གི་རང་བཞིན་མེད་ན་མིན། །དངོས་རྣམས་རང་དངོས་ནས་མེད་ན། །
དེ་ཚེ་གཞན་དངོས་འཐད་མ་ཡིན། །དངོས་འཛིན་གདོན་གྱིས་ཐེབས་པའི་
ཚེ། །གཞན་དབང་གྱུར་པ་གཞན་ཅི་མཆིས། །གདོད་མ་ཉིད་ནས་ཞི་གྱུར་
པ། ། རང་བཞིན་ གྱིས་ ཀྱང་ མྱ་ངན་འདས། །ཡང་དག་པར་ནི་མ་སྐྱེས་
ལགས། །དེ་སླད་ཆོས་རྣམས་ ཁྱོད་ ཀྱིས་ གསུངས། ། བློ་ ལྡན་ ཁྱོད་ ཀྱིས་
གཟུགས་ལ་སོགས། །ངོ་བོ་ཉིད་མེད་པར་བསྟན་པ། །དབུ་བ་ཆུ་བུར་སྒྱུ་
ལ་སོགས། །སྨིག་རྒྱུ་ཆུ་ཤིང་འདྲ་བ་ལགས། །དབང་པོ་རྣམས་ཀྱིས་གང་
དམིགས་དེ། །གལ་ཏེ་ཡང་དག་མཆིས་གྱུར་ན། །བྱིས་པས་ཡང་དག་རིག་
པར་འགྱུར། །དེ་ཚེ་ཡང་དག་ཤེས་པས་ཅི། །དབང་པོ་རྣམས་ནི་བེམས་པོ་
དང༌། ། ཚད་མ་ཉིད་ཀྱང་མ་ཡིན་དང༌། །ལུང་མ་བསྟན་པ་ཉིད་དང་ནི། །
ལོག་པར་ཡོངས་ཤེས་ཁྱོད་ཀྱིས་གསུངས། །གང་གིས་ཅི་ཞིག་མ་རྟོགས་
པ། ། ཡང་དག་ཇི་བཞིན་ཐུགས་ཆུད་ནས། །དེས་ན་འཇིག་རྟེན་མི་ཤེས་
པས། །བསྒྲིབས་པ་ཞེས་ཀྱང་ཁྱོད་ཀྱིས་གསུངས། །ཡོད་ཅེས་པ་ནི་རྟག་
པར་ལྟ། །མེད་ཅེས་པ་ནི་ཆད་པར་ལྟ། །དེས་ན་མཐའ་གཉིས་བྲལ་བ་ཡི།།
ཆོས་དེ་ཁྱོད་ཀྱིས་བསྟན་པར་མཛད། །དེས་ན་ཆོས་རྣམས་མུ་བཞི་དང་། །

ནས ་འདོན་འ་རྩེ་ས ང བཏུས།
བྲལ་བར་ཁྱོད་ཀྱིས་བཀའ་སྩལ་ལགས། །རྣམ་ཤེས་བྱ་བའང་མ་ལགས་
ལ། །རྣམ་པར་གྲོལ་བའི་སྤྱོད་ཡུལ་ལགས། །རྨི་ལམ་མིག་འཕྲུལ་ལས་
བྱུང་དང༌། ། ཟླ་གཉིས་ལ་སོགས་མཐོང་བ་བཞིན། །འགྲོ་བ་འབྱུང་བ་དེ་
དངོས་སུ། ། མ་བྱུང་དེ་བཞིན་ཁྱོད་ཀྱིས་གཟིགས། །སྐྱེས་དང་གནས་དང་
འཇིག་པ་ཡང་། །ཇི་ལྟར་རྨི་ལམ་བུ་སྐྱེས་བཞིན། །སྐྱེ་འཇིག་གནས་པ་
མེད་ན་ཡང་། །འཇིག་རྟེན་དོན་དུ་ཁྱོད་ཀྱིས་གསུངས། །ཇི་ལྟར་རྒྱུ་ལས་རྨི་
ལམ་ན། །འབྱུང་བ་མཐོང་བ་དེ་བཞིན་དུ། །དངོས་པོ་ཐམས་ཅད་འབྱུང་
བ་བཞིན། །འཇིག་པའང་དེ་བཞིན་བཞེད་པ་ལགས། །དེ་བཞིན་ཆགས་
སོགས་སྡུག་བསྔལ་དང་། །འཁོར་བ་སྡུག་བསྔལ་ཀུན་ཉོན་མོངས། །
ཚོགས་རྫོགས་པ་དང་ཐར་པ་ཡང་། །རྨི་ལམ་འདྲ་བར་ཁྱོད་ཀྱིས་གསུངས། །
དེ་བཞིན་སྐྱེས་དང་མ་སྐྱེས་དང༌། །འོངས་པ་དང་ནི་སོང་བ་ཡང་། །དེ་
བཞིན་བཅིངས་གྲོལ་ཡེ་ཤེས་ལ། །གཉིས་འདོད་ཡང་དག་རིག་མ་ལགས།།
གང་ལས་སྐྱེས་པ་ཡོད་མ་ལགས། །དེ་ལ་མྱ་ངན་འདས་གང་ཡོད། ། སྒྱུ་
མའི་གླང་པོ་འདྲ་བས་ན། །དོན་དུ་གཟོད་ནས་ཞི་བ་ཉིད། །སྐྱེས་པ་ཉིད་
ནའང་མ་སྐྱེས་པ། ། སྒྱུ་མའི་གླང་པོ་ཇི་བཞིན་བཞེད། །དེ་བཞིན་ཐམས་

ཅད་སྐྱེས་པའམ། །ཡང་དག་པར་ནི་མ་སྐྱེས་ལགས། །འཇིག་རྟེན་མགོན་
པོ་དཔག་མེད་ཀྱིས། །སེམས་ཅན་དཔག་ཏུ་མ་མཆིས་པ། །སོ་སོར་མྱ་ངན་
འདས་མཛད་ཀྱང༌། །དེ་དག་གིས་ཀྱང་གང་མ་བཀྲོལ། །ཐུབ་ཆེན་གང་
ཕྱིར་སེམས་ཅན་རྣམས། །རང་ལས་མ་སྐྱེས་དེ་ཡི་ཕྱིར། །གང་ཡང་གང་
གིས་མ་བཀྲོལ་ཞེས། །དེ་སྐད་ཁྱོད་ཀྱིས་གསལ་བར་གསུངས། །ཇི་ལྟར་
སྒྱུ་མ་མཁན་གྱིས་བྱས། །དངོས་པོ་སྟོང་པ་དེ་བཞིན་དུ། །བྱས་པ་ཐམས་
ཅད་དངོས་སྟོང་གཞན། །ཁྱོད་གསུང་དེ་བཞིན་བྱེད་པ་པོ། །བྱེད་པ་པོ་
ཡང་གཞན་གྱིས་བགྱིས། །བྱས་པ་ཅན་དུ་འགྱུར་བ་ལགས། །ཡང་ན་དེ་ཡི་
བྱ་བ་བྱེད། །བྱེད་པ་པོར་ནི་ཐལ་བར་འགྱུར། །འདི་དག་ཐམས་ཅད་མིང་
ཙམ་ཞེས། །ཁྱོད་ཀྱིས་གསང་ནི་བསྟོད་དེ་གསུངས། །བརྗོད་པ་ལས་ནི་
གཞན་གྱུར་པ། །བརྗོད་པར་བགྱི་བ་ཡོང་མ་མཆིས། །དེ་ཕྱིར་ཆོས་རྣམས་
ཐམས་ཅད་ནི། །རྟོག་པ་ཙམ་ཞེས་ཁྱོད་ཀྱིས་གསུངས། །གང་གིས་སྟོང་
པར་རྣམ་རྟོག་ པའི། །རྟོག་པ་ཡང་ནི་མེད་ཅེས་གསུངས། །དངོས་དང་
དངོས་མེད་གཉིས་འདས་པ། ། ལ་ལར་མ་འདས་པ་ཡང་ལགས། །ཤེས་པ་
55

ཞམངའདར་ག ཚེས ངབཏུསང་།
མེད་ཅིང་ཤེས་བྱའང་མེད། །མེད་མིན་ཡོད་མིན་གང་ལགས་དང༌། །གང་
ཡང་གཅིག་མིན་དུ་མའང་མིན། །གཉིས་ཀ་མ་ཡིན་གཉིས་མེད་མིན། །
གཞི་མེད་པ་དང་མི་གསལ་དང༌། །བསམ་མི་ཁྱབ་དང་དཔེ་མེད་དང་། །
གང་ཡང་མི་སྐྱེ་མི་འགག་དང་། ། ཆད་པ་མེད་ཅིང་རྟག་མེད་པ། །དེ་ནི་ནམ་
མཁའ་འདྲ་བ་ལགས། །ཡི་གེ་ཡེ་ཤེས་སྤྱོད་ཡུལ་མིན། །དེ་ནི་རྟེན་ཅིང་
འབྲེལ་བར་འབྱུང་། །དེ་ནི་སྟོང་པར་ཁྱོད་བཞེད་ལགས། །དམ་པའི་ཆོས་
ཀྱང་དེ་ལྟ་བུ། །དེ་བཞིན་གཤེགས་པའང་དེ་དང་མཚུངས། །དེ་ནི་དེ་ཉིད་
དོན་དང་ནི། །དེ་བཞིན་ཉིད་དང་རྫས་སུ་བཞེད། །དེ་ནི་ཡང་དག་མི་སླུ་བ།།
དེ་རྟོགས་པས་ན་སངས་རྒྱས་བརྗོད། །སངས་རྒྱས་རྣམས་དང་སེམས་ཅན་
ཁམས། །དོན་དུ་ཐ་དད་མེད་པའི་ཕྱིར། །དེས་ན་བདག་ཉིད་དང་ནི་
གཞན། །མཉམ་པ་ཉིད་དུ་ཁྱོད་བཞེད་ལགས། །དངོས་པོ་རྣམས་ལས་
སྟོང་ གཞན་མིན། །དེ་མེད་པར་ཡང་དངོས་པོ་མེད། །དེ་ ཕྱིར་ རྟེན་ཅིང་
འབྱུང་བའི་དངོས། །སྟོང་པ་ལགས་པར་ཁྱོད་ཀྱིས་བསྟན། །རྒྱུ་དང་རྐྱེན་
ལས་བྱུང་བའང་ལགས། །གཞན་གྱི་དབང་ལས་ཀུན་རྫོབ་སྟེ། །
གཞན་གྱི་དབང་ཞེས་རབ་ཏུ་གསུངས། །དམ་པའི་དོན་ནི་བཅོས་མ་ཡིན།།
56

བ༥ ཀྱིས་མི་ཁྱབ༤༤་ར་བརྗེད་པ།
ངོ་བོ་ཉིད་དང་རང་བཞིན་དང་། །ཡང་དག་རྫས་དངོས་ཡོད་པའང་ལགས།།
བརྟག་པའི་དངོས་པོ་མེད་པ་ཉིད། །གཞན་གྱི་དབང་ནི་ཡོད་པ་ལགས། །
བརྟག་པའི་དངོས་པོ་ཡོད་ཅེས་པ། །སྒྲོ་འདོགས་ལགས་པར་ཁྱོད་ ཀྱིས་
གསུངས། །བྱས་པ་ཆད་ནས་མེད་ཅེས་པ། ། ཆད་པ་ལགས་པར་ཁྱོད་ཀྱིས་
གསུངས། །ཡང་དག་ཤེས་པས་ཆད་པ་མེད། །རྟག་པ་ཉིད་ཀྱང་མེད་པར་
བཤད། །འགྲོ་བ་དངོས་པོས་སྟོང་པ་ལགས། །དེ་སླད་སྨིག་རྒྱུ་འདྲ་བར་
བཞེད། །ཇི་ལྟར་རི་དྭགས་སྐོམ་ཆུ་ནི། ། ཆད་མེད་རྟག་པ་ཡོད་མ་ཡིན། །
དེ་བཞིན་འགྲོ་བ་ཐམས་ཅད་ཀྱང་། །ཆད་མེད་རྟག་པ་མེད་པར་གསུངས།།
གང་ལ་རྫས་ཤིག་སྐྱེ་འགྱུར་བ། །དེ་ལ་ཆད་སོགས་འཇིག་པ་འབྱུང་། །དེ་
ལ་འཇིག་རྟེན་མཐའ་ཡོད་དང་། །མཐའ་མེད་པར་ཡང་འགྱུར་བ་ལགས།།
གས་པ་ཡོད་པས་ཤེས་བྱ་བཞིན། །ཤེས་བྱ་ཡོད་པས་དེ་ཤེས་བཞིན། །
ག་ཚེ་གཉིས་ཀ་མ་སྐྱེས་པར། །རྟོགས་པ་དེ་ཚེ་ཅི་ཞིག་ཡོད། །དེ་ལྟར་སྒྱུ་
ཚལ་ སོགས་དཔེ། །སྨན་པའི་མཆོག་གིས་གསལ་བསྟན་ནས། ། ལྟ་བ་
ཐམས་ཅད་འགོག་བྱེད་པའི། །དམ་པའི་ཆོས་ནི་བསྟན་པ་ལགས། ། ངོ་བོ་
མེད་ པ་ ཉིད་ བསྟན་པ། །དེ་ ནི་ ཡང་ དག་ དམ་ པ་ལགས། །དངོས་པོའི་

ཞལ་འདོན་གཅེས་བཏུས།
གདོན་ གྱིས་ཟིན་རྣམས་ ཀྱིས། །གསོ་བ་དེ་ནི་བླ་ན་མེད། །དེས་ན་ཆོས་ཀྱི་
མཆོད་སྦྱིན་པ། །སྐྱོན་བྲལ་དྲི་མ་མེད་པ་ཡིས། །མཆོད་སྦྱིན་རིམ་པས་རྟག་རྒྱུན་དུ། །
འཇིག་རྟེན་གསུམ་ན་སྦྱིན་སྲེག་མཛད། །དངོས་འཛིན་འཇིགས་པ་གཅོད་བགྱིད་
ཅིང་། །མུ་སྟེགས་རི་དྭགས་འཇིགས་བགྱིད་པ། །བདག་མེད་སེང་གེའི་ང་རོའི་སྒྲ།།
རྨད་བྱུང་དེ་ནི་ཁྱོད་ཀྱིས་གསུངས། །སྟོང་པ་ཉིད་དང་ཆེས་ཟབ་པའི། །ཆོས་ཀྱི་རྔ་
ཆེན་བརྡུངས་པ་ལགས། །ངོ་བོ་ཉིད་མེད་སྒྲ་བོ་ཆེའི། །ཆོས་ཀྱི་དུང་ནི་བུས་ པ་
ལགས། །སངས་རྒྱས་བསྟན་པ་བདུད་རྩི་ཡི། །ཆོས་ཀྱི་གནང་སྦྱིན་བཀའ་བསྩལ་
ལགས། །ཆོས་རྣམས་ཀུན་གྱི་ངོ་བོ་ཉིད། །ངེས་པའི་དོན་ཏོ་ཞེས་ཀྱང་བསྟན། །
གང་ཡང་སྐྱེ་དང་འགག་ལ་སོགས། །སེམས་ཅན་སྲོག་ལ་སོགས་བསྟན་པ། །དེ་ནི་
བཀྲི་དོན་ཀུན་རྫོབ་ཏུ། །མགོན་པོ་ཁྱོད་ཀྱིས་བསྟན་པ་ལགས། །ཤེས་རབ་ཕ་
རོལ་ཕྱིན་མཚོ་ཡི། །ཕ་རོལ་གང་གིས་རང་ཕྱིན་ཏེ། །བསོད་ནམས་ཡོན་ཏན་རིན་
ཆེན་ཕྱུག །མགོན་ཁྱོད་ཡོན་ཏན་ཕ་རོལ་ཕྱིན། །དེ་ལྟར་དཔེ་མེད་བསམ་མི་ཁྱབ། །
འགྲོ་བའི་མགོན་པོ་བསྟོད་པ་ཡིས། །བདག་གིས་བསོད་ནམས་གང་ཐོབ་དེས། །
འགྲོ་བ་ཁྱོད་དང་མཚུངས་པར་ཤོག །བསམ་གྱིས་མི་ཁྱབ་པར་བསྟོད་པ་སློབ་དཔོན་
ཆེན་པོ་ཀླུ་སྒྲུབ་ཀྱི་ཞལ་སྔ་ནས་མཛད་པ་རྫོགས་སོ།།

དོན་དམ་པར་བསྟོད་པ།
59

༄༅།། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།།
སྐྱེ་བ་མེད་ཅིང་གནས་མེད་པ། །འཇིག་རྟེན་དཔེ་ལས་ཤིན་ཏུ་འདས། །
ངག་གིས་བརྗོད་པའི་སྤྱོད་ཡུལ་མིན། །མགོན་ཁྱོད་ཇི་ལྟར་བསྟོད་པར་
བགྱི། །དེ་ལྟ་ན་ཡང་གང་འདྲ་བས། །དེ་བཞིན་ཉིད་དོན་སྤྱོད་ཡུལ་གྱི། །
འཇིག་རྟེན་བཏགས་པ་ལ་གནས་ནས། །གུས་པ་ཆེན་པོས་བདག་གིས་
བསྟོད། ། སྐྱེ་བ་མེད་པའི་ངོ་བོ་ཡིས། །ཁྱོད་ལ་སྐྱེ་བ་ཡོང་མི་མངའ། །
མགོན་ཁྱོད་གཤེགས་དང་བྱོན་མི་མངའ། །དངོས་མི་མངའ་ལ་ཕྱག་འཚལ་
འདུད། །དངོས་མེད་མ་ལགས་དངོས་མ་ལགས། ། ཆད་པ་མ་ལགས་རྟག་
མ་ལགས། ། མི་རྟག་མ་ལགས་རྟག་མ་ལགས། །གཉིས་མི་མངའ་ལ་ཕྱག་
འཚལ་འདུད། །དམར་དང་ལྗང་དང་བཙོད་མདོག་མིན། །སེར་དང་གནག་
དང་ དཀར་ མ་ལགས། །ཁྱོད་ལ་ ཁ་ དོག་ ཡོང་ མི་དམིགས། ། མདོག་མི་
མངའ་ལ་ཕྱག་འཚལ་འདུད། །ཆེན་པོ་མ་ལགས་ཆུང་མ་ལགས། །རིང་
དང་ཟླུམ་པ་མ་ལགས་ལ། །ཚད་མེད་པ་ཡི་དངོས་བརྙེས་པ། །ཚད་མི་
མངའ་ལ་ ཕྱག་འཚལ་འདུད། །རིང་མིན་ཉེ་བ་མ་ལགས་ཤིང༌། །ནམ་
མཁའ་མ་ལགས་ས་མ་ལགས། །འཁོར་མིན་མྱ་ངན་འདས་མ་ལགས། །

ན ཀ - ( འདན་གང རྩེ་ས ངབཏུས་
གནས་མི་མངའ་ལ་ཕྱག་འཚལ་འདུད། །ཆོས་རྣམས་ཀུན་ལ་མི་གནས་
པས། །ཆོས་ ཀྱི་དབྱིངས་ ཀྱི་དངོས་གྱུར་ཅིང༌། །མཆོག་ཏུ་ཟབ་པ་ཉིད་
བརྙེས་པ། །ཟབ་ མོ་ ཁྱོད་ ལ་ ཕྱག་ འཚལ་ འདུད། །དེ་ ལྟའི་ བསྟོད་ པས་
བསྟོད་བགྱི་འམ། །ཡང་ན་འདིར་ནི་ཅི་ཞིག་བསྟོད། །ཆོས་རྣམས་ཐམས་
ཅད་སྟོང་པ་ལ། །གང་ལ་བསྟོད་ཅིང་གང་གིས་བསྟོད། ། སྐྱེ་དང་འཇིག་པ་
རྣམ་སྤངས་ཤིང་། །གང་ལ་མཐའ་དང་དབུས་མེད་པ། །གཟུང་དང་འཛིན་
པ་མི་མངའ་བ། །འདིར་ནི་ཁྱོད་བསྟོད་ནུས་པ་གང་། །གཤེགས་དང་བྱོན་
པ་མི་མངའ་ཞིང་། །འགྲོ་སྤངས་བདེ་བར་གཤེགས་བསྟོད་པའི། །བསོད་
ནམས་དེས་ནི་འཇིག་རྟེན་རྣམས། །བདེ་གཤེགས་གནས་སུ་འགྲོ་བར་ཤོག།
དོན་དམ་པར་བསྟོད་པ་སློབ་དཔོན་འཕགས་པ་ཀླུ་སྒྲུབ་ཀྱིས་མཛད་པ་རྫོགས་སོ།། །།
62

དེ་བཞིན་གཤེགས་པའི་མཚན་བརྗོད་བསྐལ་བཟང་རྒྱན་གྱི་
ཕྲེང་བ་ཞེས་བྱ་བ་བཞུགས་སོ། །
ཁ་ཆེའི་པཎྜི་ཏ་ཤཱཀྱ་ཤྲཱིས་མཛད།

第三
一月
y

བན་ ༢
ཏ་ཐཱ་ག་ཏ་ནཱ་མ་སངྒཱི་ཏི་ཀཱལླི་ཀ་བྷ་དྲ་ཨ་ལཾ་ཀ་ར་
༄༅།། རྒྱ་གར་སྐད་དུ། 
མཱ་ལ་ནཱ་མ། བོད་སྐད་དུ། དེ་བཞིན་གཤེགས་པའི་མཚན་བརྗོད་བསྐལ་
བཟང་རྒྱན་གྱི་ཕྲེང་བ་ཞེས་ བྱ་བ། སངས་རྒྱས་ཐམས་ཅད་ལགས་པའི་
གཙུག་གིས་ཕྱག་འཚལ་ལོ། །མཛེས་སྣང་བསྐལ་ པར་རྣམ་པར་བརྒྱན་
ཞིང་དུ། །འཁོར་ལོས་སྒྱུར་རྒྱལ་ཡུལ་འཁོར་སྲུང་སྲས་སྟོང་། །སངས་རྒྱས་
ཡོན་ཏན་མཐའ་ཡས་རིན་པོ་ཆེ། ། སྣ་ཚོགས་བཀོད་པའི་རྒྱལ་པོས་བསྐལ་
བཟང་འདིར། །རྒྱལ་འགྱུར་ལུང་བསྟན་སངས་རྒྱས་སྟོང་དག་དང༌། །རྫུས་
སྐྱེས་མཆེད་གཉིས་ལ་ཡང་ཕྱག་འཚལ་ནས། །རྒྱལ་ཀུན་ཡུལ་རིགས་འོད་
དང་ཡབ་ཡུམ་སྲས། །རིམ་གྲོ་ཤེས་རབ་ཅན་མཆོག་རྫུ་འཕྲུལ་ན། །འདུས་
ཚད་ཚེ་ཚད་བསྟན་པ་གནས་པའི་ཚད། །སྐུ་གདུང་མཆོད་རྟེན་ཚུལ་དང་
སེམས་བསྐྱེད་ཚུལ། །རེ་རེའང་བཅོ་ལྔ་བཅོ་ལྔས་རྒྱས་གསུངས་མོད། །
འདིར་ནི་གུས་པས་མཚན་ཙམ་བརྗོད་པར་བྱ། །བདེ་གཤེགས་འཁོར་བ་
འཇིག་དང་གསེར་ཐུབ་དང༌། །འོད་སྲུངས་ཤཱཀྱའི་སྐྱེས་མཆོད་བྱམས་པ་
དང༌། །སེང་གེ་རབ་གསལ་ཐུབ་པ་མེ་ཏོག་དང༌། །མེ་ཏོག་གཉིས་པ་
རྣམས་ལ་ཕྱག་འཚལ་ལོ། ། རྒྱུ་སྐར་བཟང་དང་དེད་དཔོན་ལག་ཆེན་

དང༌། །སྟོབས་ཆེན་རྒྱུ་སྐར་རྒྱལ་པོ་རྩི་སྨན་དང༌། །སྙན་པ་དང་ནི་ཏོག་
དང་འོད་ཆེན་དང༌། །གྲོལ་བའི་ཕུང་པོ་རྣམས་ལ་ཕྱག་འཚལ་ལོ། །རྣམ་
པར་སྣང་མཛད་ཉི་མའི་སྙིང་པོ་དང༌། ། ཟླ་བ་འོད་འཕྲོ་འོད་བཟང་མྱ་ངན་
མེད། །སྐར་རྒྱལ་དང་ནི་རབ་གསལ་ཕྲེང་ཐོགས་དང༌། །ཡོན་ཏན་འོད་
ལའང་གུས་པས་ཕྱག་འཚལ་ལོ། །དོན་གཟིགས་དང་ནི་མར་མེ་མཐུ་ལྡན་
དང༌། །སྨན་པ་དང་ནི་ངེས་པ་མཛོད་སྤུ་དང༌། །བརྟན་ལྡན་ལྷ་ཡི་དཔལ་
དང་གདུལ་དཀའ་དང༌། །ཡོན་ཏན་རྒྱལ་མཚན་རྣམས་ལའང་ཕྱག་འཚལ་
ལོ། །སྒྲ་གཅན་མཆོག་ལྡན་ཚངས་དབྱངས་ཚིག་བརྟན་དང༌། །མི་འགྱིང་
འོད་མཛད་ ལྷུན་པོ་ཆེན་པོ་དང༌། །རྡོ་རྗེ་དང་ནི་སྡོམ་ཅན་མི་བསྙེངས་
པ། །རིན་ཆེན་རྣམས་ལ་གུས་པས་ཕྱག་འཚལ་ལོ། །པད་སྤྱན་སྟོབས་སྡེ་
མེ་ཏོག་འོད་ཟེར་དང༌། ། ཡེ་ཤེས་དགྱེས་དང་གཟི་ཆེན་ཚངས་པ་དང༌། །
འོད་དཔག་མེད་དང་ཀླུ་སྦྱིན་བརྟན་པར་གཤེགས། །དོན་ཡོད་མཐོང་བ་
རྣམས་ལ་ཕྱག་འཚལ་ལོ། །བརྩོན་འགྲུས་སྦྱིན་དང་བཟང་སྐྱོང་དགའ་བོ་
དང༌། །འཆི་མེད་སེང་གེ་རྒྱལ་མཚན་རྒྱལ་བ་ཆོས། །མཆོག་ཏུ་དགའ་བའི་
རྒྱལ་པོ་ ཁ་ ལོ་བསྒྱུར། །དགྱེས་ པར་ གཤེགས་པ་རྣམས་ལ་ཕྱག་འཚལ་

ལོ། །ཆུ་ ལྷ་ དང་ ནི་ ཡོན་ ཏན་ ཡན་ ལག་ དང༌ ། །སྤོས་ ཀྱི་ གླང་ པོ་ རྣམ་
གཟིགས་འབྲུག་སྒྲ་དང༌། །ལེགས་སེམས་ཡིད་བཟང་དྲི་མེད་ཟླ་བ་དང༌། །
གྲགས་ཆེན་རྣམས་ལ་གུས་པས་ཕྱག་འཚལ་ལོ། །གཙུག་ན་ནོར་བུ་དྲག་
ཤུལ་སེང་གེའི་སྟབས། །ལྗོན་པ་རྣམ་རྒྱལ་ཅན་དང་ཤེས་རབ་བརྩེགས། །
ལེགས་ གནས་ དང་ ནི་ བློ་ གྲོས་ ཡན་ ལག་ སྐྱེས། །བློ་ མཐའ་ ཡས་ པ་
རྣམས་ལ་ཕྱག་འཚལ་ལོ། །གཟུགས་བཟང་དང་ནི་མཁྱེན་ལྡན་འོད་ཟེར་
དང༌། །བརྟུལ་ཞུགས་བརྟན་དང་བཀྲ་ཤིས་བདེན་པའི་ཏོག །པདྨ་སྲེད་
མེད་ བུ་ དང༌ ལག་ བཟང་ དང༌། །ཡེ་ཤེས་ འབྱུང་ གནས་རྣམས་ ལ་ ཕྱག་
འཚལ་ལོ། །ཡོན་ཏན་འོད་འཕྲོ་ཚངས་བྱིན་རིན་འབྱུང་གནས། །ལྷ་ཡི་མེ་
ཏོག་དང་ནི་དོན་ལེགས་སེམས། །ཆོས་ཀྱི་དབང་ཕྱུག་བློ་གྲོས་སྤོབས་པ་
བརྩེགས། །རྡོ་རྗེ་རྒྱལ་མཚན་ཕན་བཞེད་ཕྱག་འཚལ་ལོ། །རྣམ་པར་རོལ་
ལྡན་མུན་བྲལ་སྒྲ་གཅན་ལྷ། །རི་བོའི་རྒྱལ་མཚན་ཚོགས་འོད་རིན་ཆེན་
སྙིང་། །ཤིན་ཏུ་ མཐོར་ གཤེགས་ སྐར་ རྒྱལ་ རུ་ རིངས་དང༌། །ཡོན་ཏན་
གྲགས་པ་རྣམས་ལ་ཕྱག་འཚལ་ལོ། །ཉི་ཟླ་ཉི་འོད་སྐར་མཁན་སེང་གེའི་
ཏོག །དུས་མཁྱེན་རྒྱལ་པོ་དཔལ་སྙིང་སྲིད་མཐའ་གཟིགས། །གློག་འོད་

གསེར་ གྱི་ རི་བོ་སེང་གེས་ཡིན། །གཞན་གྱིས་མི་ཐུབ་རྒྱལ་མཚན་ཕྱག་
འཚལ་ལོ། །མཆོག་དགའ་གྲགས་པ་བརྩོན་འགྲུས་བརྟན་གྲགས་རྫོགས། །
བསྙེངས་བྲལ་མཆོད་འོས་ལྷ་དང་སྒྲོན་ཆེན་དང༌། །འཇིག་རྟེན་འོད་དང་
སྤོས་དྲི་ཞིམ་པོ་ དང༌ ། །ཡོན་ཏན་མཆོག་འཛིན་མུན་བྲལ་ ཕྱག་ འཚལ་
ལོ༑ །སེང་གེའི་འགྲམ་དང་ རིན་ཆེན་གྲགས་སྐྱོན་ཞི། །བདུད་རྩི་འཆང་
དང་མིའི་ཟླ་ཤིན་ཏུ་གཟིགས། །རབ་བརྒྱན་ནོར་འོད་རི་བོ་བརྩེགས་པའི་
ཏོག །ཆོས་འབྱུང་དོན་ངེས་ལྡན་ལའང་ཕྱག་འཚལ་ལོ། །ཆོས་བྱིན་རིན་
ཆེན་ འབྱུང་ གནས་ སྐྱེ་ དབང་ མཚུངས། །སྟབས་ ཀྱིས་ གཤེགས་ དང༌ བློ་
གནས་གདུགས་མཛེས་དང༌། །གཙོ་བོ་ཤིན་ཏུ་འཕགས་པ་དཔལ་སེང་
སྒྲ། །རྣམ་པར་རོལ་ལྡན་རྣམས་ལ་ཕྱག་འཚལ་ལོ། །ཀླུ་འོད་མེ་ཏོག་རི་
དང་ཀླུ་དགའ་དང༌། །སྤོས་ཀྱི་དབང་ཕྱུག་ཤིན་ཏུ་གྲགས་སྟོབས་ལྷ། །ཡོན་
ཏན་འཕྲེང་ལྡན་ཀླུའི་ལག་མིག་རྒྱན་དང༌། ། ལེགས་པར་སྦྱངས་པའི་བློ་
ལའང་ ཕྱག་ འཚལ་ ལོ། །ཟིལ་གནོན་ མཐའ་ ཡས་ སྤྱན་དང་ བདེན་ པ་
གསུང་། ། ཉི་མའི་འོད་དང་ངེས་བློ་མཐའ་ཡས་གཟུགས། །རྣམ་སྣང་རིན་
ཆེན་ཏོག་དང་ཐེ་ཚོམ་སྤངས། །འཇིག་རྟེན་འདས་པ་རྣམས་ལ་ཕྱག་འཚལ་
68

ལོ། །དོན་ཡོད་རྣམ་པར་གནོན་དང་རྟོགས་མཛད་དང༌། ། མེ་ཏོག་རྒྱལ་
མཚན་རི་དབང་རྒྱལ་གཟི་ཆེན། །དོན་མཛད་གཟིགས་དང་ གྲགས་ཡས་
རིན་ཆེན་ལྷ། །དོན་མཁྱེན་བློ་རྫོགས་རྣམས་ལ་ཕྱག་འཚལ་ལོ། །མྱ་ངན་
མེད་དང་དྲི་བྲལ་ཚངས་ལྷ་དང༌། །ས་དབང་མེ་ཏོག་སྤྱན་དང་རྣམ་འབྱེས་
སྐུ། །ཆོས་འོད་ཀུན་གཟིགས་ཡོན་ཏན་འོད་གསལ་དང༌། །དྲི་མེད་ཟླ་བའི་
ཞལ་ལའང་ཕྱག་འཚལ་ལོ། །རིན་ཆེན་འོད་དང་རིན་ཆེན་ཏོག་དང་ནི།།
གྲགས་པའི་བླ་མ་འོད་བྱེད་གཟི་དཔག་མེད། །དུས་མཁྱེན་སེང་གེའི་སྐུ་
དང་མཁས་བློ་དང༌། །རྒྱལ་དཀའ་ཡོན་ཏན་ཕུང་པོ་ཕྱག་འཚལ་ལོ། ། ཟླ་
བའི་ཏོག་དང་མཐུ་ནི་ཐོབ་པ་དང༌། །མཐུ་རྩལ་མཐའ་ཡས་ཟླ་བ་དྲི་མེད་
དང༌། །དོན་རྣམས་ཐམས་ཅད་གཟིགས་དང་དཔའ་བོ་དང༌། །འབྱོར་ལྡན་
བསོད་ནམས་སྒྲོན་ལ་ཕྱག་འཚལ་ལོ། །ཡོན་ཏན་འོད་འཕྲོ་བློ་ནི་ཡངས་པ་
དང་། །ལེགས་སྐྱེས་ནོར་ལྷ་ཡིད་གཉིས་སྤོང་བ་དང༌། །འཛིན་པ་དཔག་
མེད་མཆོད་སྲེད་ཆོམས་མེད་དང༌། ། མི་གནས་པ་དང་དེར་གནས་ཕྱག་
འཚལ་ལོ། །ཕྱོགས་ཆེན་གཙོ་བོ་འགྲོ་བའི་འོད་ཟེར་དང༌། །ཕལ་ཆེན་རྒྱལ་
དང་གཟི་བརྗིད་མཐའ་ཡས་དང་། །དོན་བློ་སྨན་པའི་རྒྱལ་པོ་ཐ་བ་སྤངས།།
69

རིམས་ནད་མེད་དང་ལེགས་བྱིན་ཕྱག་འཚལ་ལོ། །གྲགས་ བྱིན་མེ་ཏོག་
བྱིན་དང་སྐྱེས་བུས་བྱིན། །རྡོ་རྗེའི་སྡེ་དང་ཕལ་ཆེན་བྱིན་པ་དང༌། ། ཞི་བའི་
བློ་གྲོས་སྤོས་གླང་སྲེད་མེད་བུ། །དེས་པ་དང་ནི་མི་ཚུགས་ཕྱག་འཚལ་
ལོ། །ཉི་ཟླ་གློག་གི་ཏོག་དང་མཆོད་པ་དང་། །དཔལ་སྦས་དང་ནི་ཡེ་ཤེས་
ཉི་མ་དང༌། །དོན་གྲུབ་ལྷུན་པོ་བརྩེགས་དང་དགྲ་འདུལ་དང༌། །པདྨ་དགྲ་
བཅོམ་གྲགས་ལ་ཕྱག་འཚལ་ལོ། །ཡེ་ཤེས་འགྲོས་དང་ཉོན་མོངས་བྲལ་བ་
དང༌། །འདམ་བུ་དང་ནི་སྤོས་བཟང་ཡུལ་འཁོར་རངས། །ལྷ་གྲགས་སྲིད་
མཐའ་གཟིགས་དང་ཟླ་བ་དང༌། །སྒྲ་གཅན་རིན་ཆེན་ཟླ་ལ་ཕྱག་འཚལ་
ལོ། །སེང་གེ་རྒྱལ་མཚན་དང་ནི་བསམ་གཏན་དགྱེས། །རྫོགས་ལྡན་རྣམ་
རོལ་ཡོན་ཏན་རིན་ཆེན་དང༌། །དགྲ་བཅོམ་གྲགས་པ་པད་ངོས་མཛོད་སྤུ་
ལྡན། །སྤོབས་གྲགས་རྡོ་རྗེ་ནོར་བུ་ཕྱག་འཚལ་ལོ། །ཚེ་དཔག་མེད་དང་
ནོར་བུ་བཀོད་ པ་ དང༌། །དབང་ཆེན་ ཡོན་ཏན་འབྱུང་ གནས་ ལྷུན་པོ་
གྲགས། །འོད་ཟེར་བཅུ་པ་མ་སྨད་གླང་པོའི་འགྲོས། །ཡིད་འཐང་ རིན་
ཆེན་ཟླ་བ་ཕྱག་འཚལ་ལོ། །ཞི་བ་རབ་གསལ་རྒྱལ་པོ་ཁ་ལོ་སྒྱུར། །དགའ་
བའི་དབང་ཕྱུག་གཙུག་ན་རིན་པོ་ཆེ། །བསྙེངས་བྲལ་རིན་ཆེན་སྙིང་པོ་ཟླ་

བའི་ཞལ། །དྲི་མ་མེད་གྲགས་ཞི་བརྗིད་ཕྱག་འཚལ་ལོ། །དགའ་ཏོག་སྒྲ་
གཅན་ལྷ་དང་ན་ཚོད་བཟང༌། ། ལྷ་དགའ་རིན་ཆེན་ཕུང་པོ་མཛེས་པར་
གཤེགས། །སེང་གེའི་ཕྱོགས་པ་ཤིན་ཏུ་མཐོར་གཤེགས་དང་། ། སྐྱེ་དབང་
བློ་གྲོས་བཟང་པོ་ཕྱག་འཚལ་ལོ། །འཇིག་རྟེན་འོད་དང་རིན་ཆེན་གཟི་
བརྗིད་དང༌། །སྐལ་ལྡན་ཤིང་ རྟ་ ཀུན་ རྒྱལ་ དགའ་ བ་བཀོད། །སྟེགས་
མཛད་དང་ནི་སྤོས་གླང་བློ་འོད་འཕྲོ། །རི་བོའི་རྒྱལ་མཚན་སྤོས་བཟང་
ཕྱག་འཚལ་ལོ། །ཆོས་བརྟན་དང་ནི་གཟི་བརྗིད་དྲག་ཤུལ་ཅན། །ཆོས་ཀྱི་
ནོར་བུ་བཟང་བྱིན་བདེ་གཤེགས་ཟླ། །ཚངས་པའི་དབྱངས་དང་སེང་གེ་ཟླ་
བ་དཔལ། །ལེགས་སྐྱེས་ཐུབ་མེད་ཚོགས་ལ་ཕྱག་འཚལ་ལོ། །གྲགས་པ་
བཤེས་གཉེན་དང་ནི་བདེན་པ་དང་། །དཀའ་ཐུབ་ཆེན་པོ་ལྷུན་པོའི་འོད་
ཟེར་དང༌། །ཡོན་ཏན་བརྩེགས་པ་མཆོད་གྲགས་ཆོས་གྲགས་དང༌། །སྦྱིན་
འོད་གློག་འབྱིན་བདེན་གསུང་ཕྱག་འཚལ་ལོ། །འཚོ་བྱེད་ན་ཚོད་བཟང་པོ་
ལེགས་ཚོགས་ཅན། །རྣམ་ངེས་བློ་གྲོས་སྲིད་མཐའ་ནོར་བུའི་སྤོས། །རྒྱལ་
དགྱེས་སེང་གེའི་འོད་ཟེར་རྣམ་སྣང་མཛད། །གྲགས་མཆོག་ཐུགས་རབ་
གཞུངས་ལའང་ཕྱག་འཚལ་ལོ། །ནོར་བུ་ཟླ་བ་དྲག་ཤུལ་འོད་ཟེར་དང༌། །

བརྟུལ་ཞུགས་ཐུབ་མེད་འགྲོས་མཆོད་ནོར་བུའི་ཚོགས། །འཇིག་རྟེན་བླ་མ་
གླང་སེང་ཟླ་བ་དང་། །རིན་འོད་སྒྲ་གཅན་སྦེད་ལའང་ཕྱག་འཚལ་ལོ། །
ཡོན་ཏན་རྒྱལ་མཚོ་འོད་ཟེར་ལྡན་པ་དང་། །རབ་ཏུ་ཞི་སྟབས་འཇིག་རྟེན་
བཟང་པོ་དང༌། །མྱ་ངན་མེད་པ་ཤུགས་བཅུ་སྟོབས་དགྱེས་དང༌། །མཐུ་
དཔལ་མཐུ་ཐོབ་མཐུ་ཆེན་ཕྱག་འཚལ་ལོ། །ཡོན་ཏན་སྙིང་པོ་བདེན་པར་
སྤྱོད་པ་དང༌། །དགེ་མཆོག་རྒྱལ་པོ་སྐར་རྒྱལ་འོད་ཟེར་ཆེ། །གློག་འོད་
ཡོན་ཏན་རྒྱ་ཆེན་རིན་པོ་ཆེ། །དཔལ་འོད་དང་ནི་བདུད་འདུལ་ཕྱག་འཚལ་
ལོ། ། གོ་འགོས་སེང་གེའི་ཕྱག་དང་མེ་ཏོག་བཟང་། །རིན་ཆེན་མཐོན་པོ་
དང་ནི་རྒྱ་མཚོ་དག ། ས་འཛིན་དོན་བློ་མངའ་བ་ཡོན་ཏན་བསགས། །ཡོན་
ཏན་ཚོགས་དང་རིན་མེ་ཕྱག་འཚལ་ལོ། །འཇིག་རྟེན་འདས་དང་འཇིག་
རྟེན་ཟླ་བ་དང་། །དབྱངས་སྙན་ཚངས་པའི་ཏོག་དང་ཚོགས་ཅན་གཙོ། །
སེང་གེའི་སྟབས་དང་དྲག་ཤུལ་བྱིན་པ་དང༌། །ཆོས་དབང་གཟི་འོད་འོད་
ཆེན་ཕྱག་འཚལ་ལོ། །རིན་ཆེན་གྲགས་པ་ཚོགས་གསལ་གྲགས་མཐའ་
ཡས། །འོད་ཟེར་དོན་ཡོད་ལྷ་ཡི་དྲང་སྲོང་དང༌། །སྐྱེ་དབང་དགེ་འདུན་
བརྟན་དང་ཕྱོགས་བཟང་དང་། །ཏོག་དང་ཡུལ་འཁོར་མེ་ཏོག་ཕྱག་འཚལ་

ལོ། །ཆོས་ ཀྱི་བློ་གྲོས་རླུང་གི་ཤུགས་ལྟར་གཤེགས། ། ལེགས་བསམ་
གྲགས་ལྡན་སྣང་ལྡན་ལྷ་ཚོགས་དང་། །ཡོན་ཏན་བསྲུངས་དོན་བློ་གྲོས་
བསྙེངས་པ་མེད། །གྲོགས་བརྟན་འོད་གནས་མཚུངས་ལ་ཕྱག་འཚལ་ལོ། །
ནོར་ཞབས་ཐར་པའི་གཟི་བརྗིད་ངོས་བཟང་དང་། ། བློ་བཟང་ཀུན་དུ་གཟི་
བརྗིད་ཡེ་ཤེས་མཆོག །ཚངས་པར་གནས་དང་བདེན་པ་གསུང་བ་དང༌། །
བློ་བཟང་དང་ནི་སྟོབས་བྱིན་ཕྱག་འཚལ་ལོ། །སེང་སྟབས་མེ་ཏོག་ཏོག་
དང་ཤེས་འབྱུང་གནས། །མེ་ཏོག་བྱིན་དང་ཡོན་ཏན་སྙིང་པོ་དང༌། །རིན་
ཆེན་གྲགས་པ་གྲགས་པ་རྨད་བྱུང་དང༌། ། མི་ཚུགས་བསྙེངས་མེད་ཉི་འོད་
ཕྱག་འཚལ་ལོ། །ཚངས་གཤེགས་ལྷ་ཡི་མཐུ་རྩལ་ཡེ་ཤེས་དགྱེས། །ལྟ་
བདེན་ནོར་བུའི་སྙིང་པོ་ཡོན་ཏན་གྲགས། ། ཡེ་ཤེས་དཔལ་དང་བཅིངས་
མེད་ བརྟུལ་ ཞུགས་ བརྟན། །ལྷ་ ཡི་ གཟི་ བརྗིད་ རྣམས་ ལ་ ཕྱག་ འཚལ་
ལོ། །ཚངས་ཐུབ་དལ་བཞུད་བརྟུལ་ཞུགས་དཀའ་ཐུབ་དང༌། །འོད་ཟེར་
ཕུང་པོ་དང་ནི་གཟི་བརྗིད་ཆེ། །ཙམ་པ་ཀ་དང་དགའ་མཛད་ཚོགས་ཅན་
བཟང་། །དབང་པོའི་རྒྱལ་མཚན་དགྱེས་ཆེན་ཕྱག་འཚལ་ལོ། །སྣ་མའི་མེ་
ཏོག་འོད་དང་ཚོགས་ཅན་འོད། །སྐྲུན་མཛད་མདངས་འགྲོ་དོན་ལེགས་

ནའ ། འདན་གངརྩེས ང བཏུང༌
ངེས་པ་དང༌། །ཁྱུ་མཆོག་དང་ནི་ལག་བཟང་འོད་ཟེར་ཆེ། །བསམ་བྱིན་
བསོད་ནམས་འོད་ལའང་ཕྱག་འཚལ་ལོ། །རིན་ཆེན་དབྱངས་དང་རྡོ་རྗེའི་
སྡེ་དང་ནི། །འབྱོར་ལྡན་སེང་གེའི་སྟོབས་དང་དྲི་མེད་སྤྱན། །འོད་སྲུངས་
དང་ནི་བློ་གསལ་ཡེ་ཤེས་འགྲོས། །གཟི་བརྗིད་དྲག་ཤུལ་འོད་ཆེན་ཕྱག་
འཚལ་ལོ། །ཉི་མའི་ འོད་ དང་དྲི་མ་མེད་ པའི་ འོད། །གཟི་བརྗིད་རྣམ་
འབྱེས་ ཁངས་ མེད་ སྦྱང་ རྩིའི་ ཞལ། །ཟླ་ འོད་ གློག་ འབྱིན་ རབ་ ཞིར་
གཤེགས་པ་དང་། །མི་འཁྲུགས་དགྲ་བཅོམ་གྲགས་ལ་ཕྱག་འཚལ་ལོ། །
ཆོས་ཀྱི་ཡོན་ཏན་ཞི་བཟང་བཀོད་རྒྱལ་པོ། །མངོན་པར་འཕགས་དང་སྦྱིན་
སྲེག་འོད་འཕྲོ་དང་། །པད་དཔལ་རིན་ཆེན་བཀོད་དང་ཤིན་ཏུ་བཟང་། །
རིན་ཆེན་མཆོག་དང་ཐུགས་གཞུངས་ཕྱག་འཚལ་ལོ། །རྒྱ་མཚོས་བྱིན་དང་
ཚངས་ཏོག་ཟླ་བའི་གདུགས། །འོད་འཕྲོ་དྲི་མེད་རྒྱལ་པོ་ཡེ་ཤེས་གྲགས། །
ཀུན་རྒྱལ་ཡོན་ཏན་འོད་དང་སྒྲ་གྲགས་དང༌། །ཟླ་རྒྱས་རྣམས་ལ་གུས་པས་
ཕྱག་འཚལ་ལོ། །པདྨའི་འོད་ཟེར་བརྟུལ་ཞུགས་བཟང་པོ་དང༌། །སྒྲོན་
རྒྱལ་གློག་གི་འོད་ཟེར་རྒྱལ། །སྐར་མཁན་གྲགས་རྫོགས་པདྨའི་སྙིང་པོ་
དང༌། །རྒྱལ་དང་སྤྱན་མཛེས་རྣམས་ལ་ཕྱག་འཚལ་ལོ། །རྙོག་པ་མེད་དོན་
༡

སྐར་བཟང་རྒྱན་ངང་
དང་ནི་དྲག་ཤུལ་སྡེ། །བསོད་ནམས་གཟི་བརྗིད་མཐུ་རྩལ་ཐོགས་མེད་
བློ། །སྒྲ་གཅན་ལྷ་དང་ཤེས་ཕུང་ཁ་ལོ་སྒྱུར། །སྐྱེ་མཚུངས་མེ་ཏོག་ཏོག་
ལ་ཕྱག་འཚལ་ལོ། །སྒྲ་ཅན་འཛིན་དང་སྨན་ཆེན་རྒྱུ་སྐར་རྒྱལ། །སྨན་རྒྱལ་
བསོད་ནམས་གླང་པོ་གཅོད་མཛད་དང༌། །རྣམ་གྲགས་རྒྱལ་པོ་ཉི་མའི་
འོད་ཟེར་དང་། །ཆོས་མཛོད་བློ་གྲོས་བཟང་པོ་ཕྱག་འཚལ་ལོ། །ཡོན་ཏན་
དབང་མཚུངས་དང་ནི་རྡོ་རྗེའི་སྡེ། །ཤེས་རབ་བརྩེགས་པ་ལེགས་གནས་
བློ་སྦྱངས་དང་། །ཚངས་དབྱངས་ཡོན་ཏན་མཆོག་དང་འབྲུག་སྒྲ་དང་། །
མངོན་ཤེས་ཏོག་དང་ཏོག་འོད་ཕྱག་འཚལ་ལོ། །དགེ་བ་ཚངས་པ་སྐྱེས་
མཆོག་སྤྱན་སྡུག་པ། །ཀླུས་བྱིན་བདེན་པའི་ཏོག་དང་བརྒྱན་པ་དང་། །
ཞུས་པ་མེད་པའི་དབྱངས་དང་རིན་ཆེན་འོད། །དབྱངས་བྱིན་རྣམས་ལ་
གུས་པས་ཕྱག་འཚལ་ལོ། །སེང་གེ་དང་ནི་འོད་ཟེར་སྣ་ཚོགས་དང་། །ཡེ་
ཤེས་དཔའ་བོ་པད་ཕུར་མེ་ཏོག་རྒྱས། །མཐུ་སྟོབས་བསོད་ནམས་ཕུང་པོ་
གཟུགས་མཆོག་དང༌། །སྐར་མཁན་ཟླ་བ་སྒྲོན་མ་ལ་ཕྱག་འཚལ། །གཟི་
བརྗིད་ཕུང་པོ་བྱང་ཆུབ་རྒྱལ་པོ་དང་། ། མི་ཟད་མངོན་རྟོགས་སྤྱན་དང་ཡན་
ལག་རྒྱས། །ཡུལ་འཁོར་ཤེས་རབ་མཆོག་མ་གཟི་ཆིམ་མཛད། །ཤེས་བྱིན་

ན་དཀ་རྩེ་ས་ཝཏུ་༌༌
མགོན་པོ་འཇམ་དབྱངས་ཕྱག་འཚལ་ལོ། །ཆགས་པ་མེད་པའི་མཛོད་དང་
གཙོ་བོས་བྱིན། །གཙོ་བོ་ཡེ་ཤེས་མཐུ་རྩལ་འོད་འཕྲོ་ཅན། །དབང་པོ་དང་
ནི་ཤུགས་འཆང་ སྐར་རྒྱལ་དང༌། །འོད་བཟང་ གྲགས་ པ་ བྱིན་ལ་ཕྱག་
འཚལ་ལོ། །གཟུགས་བཟང་དང་ནི་རྒྱལ་པོ་དོན་གྲུབ་དང༌། །སེང་གེའི་སྡེ་
ཞེས་བྱ་དང་ནོར་ལྷའི་བུ། །གྲགས་པ་རྒྱལ་བ་རྒྱ་ཆེན་སྙིང་པོ་དང་། །
བསོད་ནམས་འོད་ཟེར་སྦྱང་འདོན་ཕྱག་འཚལ་ལོ། །སྒྲོན་མའི་རྒྱལ་པོ་དང
ནི་ཡེ་ཤེས་བརྩེགས། ། ལྷ་མཆོག་ས་བདག་གོལ་བརྙེས་གཙུག་གི་གསེར། །
སྒྲ་གཅན་བཟང་པོ་ཐོབ་ དཀའ་ཐུབ་ གསལ་དང༌། ། ཟླ་བའི་འོད་ཟེར་
རྣམས་ ལ་ ཕྱག་ འཚལ་ལོ། །གསེར་འོད་ལེགས་ བྱིན་ ལྷ་ ཡི་ ཡོན་ཏན་
དབང་། །ཆོས་གདུགས་བསོད་ནམས་ལག་དང་ཆགས་མེད་དང༌། །ཡེ་
ཤེས་གྱ་ནོམ་བློ་གྲོས་ཞིབ་མོ་དང༌། །གཟི་བྱིན་ཐམས་ཅད་རྩི་སྨན་ཕྱག་
འཚལ་ ལོ། །རྣམ་ གྲོལ་ ཏོག་ དང་ འོད་ མཛོད་ ཡེ་ ཤེས་ རྒྱལ། །འཇིགས་
མཛད་ཆུ་བོ་སྤངས་དང་ཐོགས་མེད་གྲགས། །བདེན་པའི་ཕུང་པོ་དབྱངས་
སྙན་རི་དབང་མཚུངས། །ཆོས་བརྩེགས་རྣམས་ལ་གུས་པས་ཕྱག་འཚལ་
ལོ། །ཐར་པའི་གཟི་བརྗིད་ལེགས་མཛད་རབ་ཞིའི་སྐུ། །ཡིད་འོང་གསུང་

ཀ ་ ་ བ ༣་ དུ དུ བར ངུ་ ( ཚ་
དང་བློ་སྦྱངས་ཆུ་ཡི་ལྷ། །འགྲོས་མཆོད་སེང་ལོགས་ཆོས་ཀྱི་མཐུ་རྩལ་
དང༌། །སྐལ་བཟང་རྣམས་ ལ་ གུས་པས་ཕྱག་འཚལ་ལོ། ། མི་འཁྲུགས་
བདོག་དང་གཟི་བརྗིད་རྒྱལ་པོ་དང༌། །རྟོགས་མཛད་སྤྱན་ལེགས་དོན་ལ་
གནས་པའི་བློ། །སྣང་བའི་འོད་ཟེར་སྤོས་གཟི་ཀུན་དགའ་མཛད། །དོན་
ཡོད་གཤེགས་དང་ ཁྲོ་བཅོམ་ཕྱག་འཚལ་ལོ། །གཙུགས་མཆོག་ལེགས་
གཤེགས་རབ་སྦྱིན་གྲགས་པ་དང༌། །འོད་གཙང་ལྷ་ཡི་ཉི་མ་ཤེས་རབ་
བྱིན། །མཉམ་ པར་ བཞག་ པའི་བདས་ ཉིད་ གཟི་མདངས་དང༌། །རྒྱལ་
རིགས་སྐལ་ལྡན་ཤིང་རྟ་ཕྱག་འཚལ་ལོ། །གསེར་མཆོག་རྣམ་གྲོལ་གཙུག་
དང་ཆོས་ལྡན་དང༌། །སྤོས་གནས་དྲེགས་པ་སྤོངས་དང་ཡེ་ཤེས་མཛོད། །
ཚངས་བར་གཤེགས་དང་ཙནྡན་མ་ངན་མེད། །སེང་གེའི་འོད་ཟེར་རྣམས་
ལ་ཕྱག་འཚལ་ལོ། །ཡུལ་འཁོར་ཏོག་དང་པད་སྙིང་གཟི་མཐའ་ཡས། ། ལྷ་
འོད་ཤེས་རབ་མེ་ཏོག་མཁས་པ་དང་། ། ཡེ་ཤེས་འབྱོར་ལྡན་དང་ནི་ཚངས་
པའི་དབྱིག །ཕྱག་ན་རིན་ཆེན་དབང་ལྡན་ཕྱག་འཚལ་ལོ། །རྫོགས་པར་
གསུང་དང་མཆོག་གསུང་མཆོད་འོས་དང་། །སྐར་རྒྱལ་ཉི་མ་དང་ནི་འདམ་
ལས་བརྒལ། །ཡེ་ཤེས་བརྙེས་དང་གྲུབ་པ་རྨ་བྱ་དང༌། །ཆོས་བྱིན་རྣམས་

ཞལ ང འདོན་རྩེས་བཏུས །
ལ་གུས་པས་ཕྱག་འཚལ་ལོ། །ཕན་པར་བཞེད་དང་ཡེ་ཤེས་ལྡན་གྲགས་
པ། །འོད་ཟེར་དྲ་བ་དང་ནི་རྣམ་པར་བཅོམ། །བཻཌཱུརྨ་སྙིང་མེ་ཏོག་ལྷ་རྒྱལ་
པོ། ། ཟླ་བ་དང་ནི་དྲན་འོད་ཕྱག་འཚལ་ལོ། །དགེ་འོད་ཡོན་ཏན་མཆོག་
འོད་རིན་ཆེན་དཔལ། །སྐྱེས་བུ་ཟླ་བ་སྒྲ་གཅན་བདུད་རྩིའི་འདོ། །འཇིག་
རྟེན་མཆོག་དང་སྐར་འོད་ཞི་བའི་སྟབས། །ཡེ་ཤེས་རྒྱལ་མཚོ་རྣམས་ལ་
ཕྱག་ འཚལ་ ལོ། །རི་དབང་ རབ་ ཞི་ ཡོན་ཏན་མཐའ་ སྟོབས་དང༌། ། ལྷ་
དབང་དང་ནི་དབྱངས་སྙན་ ངོས་བཟང་དང༌། །དོན་གནས་ཡོན་བརྗིད་
མཁྱེན་ལྡན་ཟླ་མེད་དང་། །ང་རོ་དཔག་མེད་རྒྱལ་བ་ཕྱག་འཚལ་ལོ། །
འོད་བཟང་ཐུགས་གཞུངས་དོན་དགོངས་ གཏི་མུག་བྲལ། །དབྱངས་ ཀྱི་
ཡན་ལག་ཁྱད་འཕགས་མཆོག་མཛེས་གཤེགས། ། ཞི་དོན་སྐྱོན་མེད་བློ་
སྦྱངས་དགེ་བ་དང་། །པད་མཛོད་འོད་ཟེར་བཟང་པོ་ཕྱག་འཚལ་ལོ། །
སྤོབས་པའི་མདོག་དང་སྟེགས་བཟང་ཚོགས་དབང་དང༌། །བསྙེངས་བྲལ་
ཡེ་ཤེས་བཞེད་པ་སྤོབས་པའི་སྤྱན། ། བློ་མཆོག་ཟླ་བ་རིན་ཆེན་ཟླ་འོད་
དང༌། །བསྙེངས་མེད་རྣམས་ལ་གུས་པས་ཕྱག་འཚལ་ལོ། །གཟིགས་པ་ཆེ་
དང་ཚངས་དབྱངས་དབྱངས་བཟང་དང༌། །ཤེས་རབ་ཆེ་སྟེགས་བློ་གྲོས་ཟླ་

སྐ ་་ བཟུང་རྒྱན་སྤོང་
མེད་དང༌། །རྡོ་མཁྲེགས་བྱང་ཆུབ་བློ་གྲོས་ལྗོན་ཤིང་དབང་། །གདངས་
སྙེན་བསོད་ནམས་སྟོབས་ལའང་ཕྱག་འཚལ་ལོ། །མཐུ་དཔལ་འཕགས་
ལ་དགྱེས་དང་མཐུ་སྟོབས་དང༌། །སྐར་མ་དགྱེས་དང་སྤྲིན་སྒྲ་སྤྱན་སྡུག་
ཞལ། །ཡེ་ཤེས་བཟང་ལྡན་འབྱོར་ལྡན་ཡོན་ཏན་ཕུང་། །གསལ་བ་
རྣམས་ལ་གུས་པས་ཕྱག་འཚལ་ལོ། །ཆོས་ཀྱི་རྒྱལ་མཚན་ཡེ་ཤེས་ང་རོ་
དང༌། །ནམ་མཁའ་མཆོད་སྦྱིན་ང་རོ་ཤིས་འགོད་དང༌། །ཡོན་འོད་གཟི་
བརྗིད་དྲང་སྲོང་དབང་བློ་ལྡན། །སྤོབས་ཚོགས་མཆོད་སྦྱིན་བཟང་པོ་ཕྱག་
འཚལ་ལོ། ། ཟླ་ཞལ་ཤིན་ཏུ་གཟིགས་དང་རྡུལ་བྲལ་དང༌། །ཡོན་ཏན་
ཚོགས་དང་ཏོག་ལྡན་བསོད་རྒྱལ་མཚན། །ཡུལ་འཁོར་སྤོབས་པ་རིན་ཆེན་
རེབ་སྦྱིན་དང་། །ཟླ་དགྱེས་སེང་གེའི་སྟོབས་ལའང་ཕྱག་འཚལ་ལོ། །
བོབང་བསྒྱུར་རྒྱལ་པོ་བདུད་རྩི་གསལ་བ་དང་། །བསམ་གཏན་སྙོམས་དང་
འཁྲུག་མེད་དྲི་མ་ཞི། །ཕྱོགས་མ་བསླད་དང་མཛེས་པ་ཞལ་བཟང་དང༌། །
ཤུགས་གནས་ཡེ་ལྡན་གསུང་དབང་ཕྱག་འཚལ་ལོ། །གཟི་བརྗིད་ཆེན་པོ་
བློ་གྲོས་ཟབ་བདུད་རྩི། །ཆོས་ ཀྱི་སྟོབས་ དང་ མཆོད་ལྡན་མེ་ཏོག་འོད།
ཁམས་གསུམ་མཆོད་གནས་སྒྲ་གཅན་ཉི་མའི་སྙིང༌། །ལྷས་མཆོད་ཐར་

པའི་རྒྱལ་མཚན་ཕྱག་འཚལ་ལོ། །དགེ་གཙུག་བདུད་རྩིའི་འོད་དང་རྡོ་རྗེ་
དང༌། །བརྟན་ པ་ རིན་ ཆེན་ ཕུང་ པོ་ མཛེས་ གཤེགས་ དང༌ ། ། ཉི་ ལྟར་
གཤེགས་དང་དག་འོད་ཡོན་ཏན་གཙུག །དཔལ་རྫོགས་རྣམས་ལ་གུས་
པས་ ཕྱག་ འཚལ་ ལོ། །སེང་ གེའི་ སྟབས་ དང༌ རྐྱེན་ འཕགས་ མེ་ ཏོག་
བྱིན། །འོད་འགྱེད་པདྨ་དང་ནི་ཡེ་ཤེས་དགྱེས། །བཀོད་མཛེས་གཏི་མུག་
མེད་གནས་རྨ་མེད་པ། །ཏོག་གི་རྒྱལ་མཚན་རྣམས་ལ་ཕྱག་འཚལ་ལོ། །
བདེ་དགོངས་གཏི་མུག་མེད་རྒྱལ་ཆོ་ག་མཁྱེན། །དག་པའི་རྒྱ་མཚོ་རིན་
ཆེན་མངའ་མི་མངའ། །དགའ་མཛད་རྨ་བྱའི་ང་རོ་མ་ཞུམ་དང༌། །སྲིད་
སྲེད་དྲི་མ་སྤངས་ལའང་ཕྱག་འཚལ་ལོ། །སྤྱོད་པའི་སྙེགས་དང་ལྷ་མང་
སྙན་བསྒྲགས་དང༌། །རིན་སྟབས་ཕྱག་པད་བསྣམས་དཔལ་དགྲ་ལས་
རྒྱལ། །འབྱོར་གྲགས་ཡུལ་འཁོར་བཟང་དང་མེ་ཏོག་འོད། །སེང་གེའི་ང་
རོ་རྣམས་ལ་ཕྱག་འཚལ་ལོ། ། ཟླ་བ་ལྟར་ཤར་འཇོམས་པའི་མཆོག་མི་
གཡོ། །ཕན་ལྡན་གཤེགས་དང་བསོད་ནམས་སྒྲོན་མའི་རྒྱལ། །དབྱངས་
བསྐུལ་གོའུ་ཏ་མ་མདངས་ཀྱི་སྟོབས། །བློ་གནས་རང་བཞིན་ཟླ་བཟང་
ཕྱག་འཚལ་ལོ། །བྱང་ཆུབ་ཡན་ལག་མེ་ཏོག་བཀྲ་ཤིས་དང༌། ། ལེགས་
80

སྟོན་ཡེ་ཤེས་གཟི་སྟོབས་དགེ་བའི་སྒྲོན། །མཐུ་རྩལ་བརྟན་པོ་ལྷ་དགྲ་རབ་
བཞི་དང༌། །ཉི་ཞལ་ཐར་པའི་བརྟུལ་ཞུགས་ཕྱག་འཚལ་ལོ། །ཚུལ་ཁྲིམས་
འོད་དང་བརྟུལ་ཞུགས་གནས་རྡུལ་མེད། །སྙིང་པོ་འཕགས་དང་མིག་སྨན་
འཕེལ་བར་མཛད། །སྤོས་འོད་དུས་མཁྱེན་འོད་དང་དྲན་པའི་དབང་། །
ཐོགས་ མེད་ རྒྱལ་ མཚན་རྣམས་ ལ་ ཕྱག་ འཚལ་ ལོ། །བྱང་ ཆུབ་ མཆོག་
བགྲོད་ སྤྱོད་ གསལ་ རིན་ ཆེན་ དགྱེས། །ཆོས་ དབང་ ལྷ་ ཐམས་ ཅད་ པ་
བཤེགས་གཉེན་ཆེ། །བཤེས་གཉེན་བཟང་པོ་རབ་ཏུ་ཞི་བའི་སྟབས། །
བདུད་རྩི་བདག་པོ་ལྷུན་འོད་ཕྱག་འཚལ་ལོ། །འཕགས་པས་བསྟོད་དང་
སྣང་ལྡན་གཟི་བརྗིད་འབར། །སྣང་བ་གཟིགས་དང་ལེགས་སྤྱད་རྣམ་པར་
ཡིན། །ལེགས་དགྱེས་མྱ་ངན་བྲལ་དང་རིན་ཆེན་འོད། །སྤྱོད་ལྡན་བསོད་
མས་སྟོབས་ལ་ཕྱག་འཚལ་ལོ། །ཡོན་ཏན་རྒྱ་མཚོ་རྨད་བྱུང་ང་རྒྱལ་
སྦྱོང་། །བདུད་བརླག་མཛད་དང་བག་ཆགས་རྒལ་བའི་སྟབས། །མི་ཕྱེད་
སྒོམངའ་རྒྱ་མཚོ་དག་མཛད་དང༌། །ཚོགས་ཅན་གྲོལ་རྒྱལ་དགའ་འོད་
ག་འཚལ་ལོ། །བྱང་རྒྱལ་ཡེ་ཤེས་རིན་ཆེན་ཤིན་ཏུ་བསིལ། །ཚངས་རྒྱལ་
ལེ་ཤེས་དགྱེས་དང་རྫུ་འཕྲུལ་ཏོག ། སྐྱེ་དབང་མཚུངས་དང་ས་ཡི་དབང་
81

ཕྱུག་དང༌། ། ཉི་དགྱེས་སྒྲ་གཅན་ཟླ་བ་ཕྱག་འཚལ་ལོ། །མེ་ཏོག་འོད་དང་
སྨན་ བདག་ མདངས་ མངའ་ དང༌། །བསོད་ནམས་ དགྱེས་ དང་ དགའ་
སྟོབས་ དབྱངས་ སྙན་ དང༌ ། །ཆོས་ ཀྱི་ དབང་ ཕྱུག་ ཚངས་ དབྱངས་ སྤྱོད་
བཟང་དང༌། །འཁྲུལ་པ་མེད་པའི་བློ་ལའང་ཕྱག་འཚལ་ལོ། །དབྱངས་
ཆེན་སྙན་པར་གྲགས་དང་ཏོག་ལྡན་དང་། །གཟི་བརྗིད་རྣམ་གྲགས་འགྲོ་
བའི་དབང་ཕྱུག་དང༌། །ལྗོན་པ་གཏི་མུག་རབ་བཟང་དཔག་མེད་དང༌། །
ཟླ་བཟང་སློབས་ཡས་ཏོག་ལ་ཕྱག་འཚལ་ལོ། །བརྟུལ་ཞུགས་བསྟར་དང་
མཆོད་གནས་མྱ་ངན་བརྒལ། །དགེ་དགེས་འགྲོ་བའི་བློ་གྲོས་དགྱེས་པར་
གཤེགས། །ཞབས་མཛེས་ཨུཏྤལ་དུལ་གནས་མེ་ཏོག་དང༌། །སྤོབས་པ་
མཐའ་ ཡས་ འོད་ ཟེར་ ཕྱག་ འཚལ་ ལོ། །དྲང་ སྲོང་ གསལ་ བ་ ཡོན་ཏན་
བརྩོན་འགྲུས་སྙིང་། ། ལྷ་བདག་རིན་ཆེན་མཐོན་པོ་གསལ་བ་དང་། །སྐལ་
ལྡན་ཤིང་རྟ་བསོད་ནམས་བློ་གྲོས་དག །སྦྱིན་སྲེག་འོད་འཕྲོ་གཟི་ཕུང་
ཕྱག་འཚལ་ལོ། །སེང་གེའི་སྟབས་དང་མི་གཡོ་རབ་གསལ་དང༌། །འོད་
སྤྱོང་གླུ་དབྱངས་གླུ་དབྱངས་འཁོར་ལོ་འཛིན། །དབྱིག་མཆོག་འཇིག་རྟེན་
དགའ་དང་ཆོས་ཟླ་དང༌། །དགའ་བ་མཐའ་ཡས་གྲགས་ལ་ཕྱག་འཚལ་

ལོ། །སྤྲིན་ ཏོག་ཤེས་ རབ་ འགྲོས་ དང༌ སྤོས་ བཟང་ དང༌ ། །ནམ་ མཁའི་
དབྱངས་དང་ལྷ་དང་ལྷ་རྒྱལ་དང༌། །ནོར་བུ་གསལ་དང་ནོར་བཟང་སྒྲོན་མ་
དང༌། །རིན་ཆེན་ང་རོའི་དབྱངས་ལའང་ཕྱག་འཚལ་ལོ། ། སྐྱེ་དབང་རྒྱལ་
པོ་སྒྲ་གཅན་སྡེད་པ་དང༌། །དགེ་མཛད་སར་བློ་རིན་ཆེན་གྲགས་པ་དང་། །
དོན་མཛད་མཛད་མཐའ་གཟིགས་དང་སྲིད་མེ་ཏོག །མཛོད་སྤུ་སྤོབས་པ་
མཚུངས་མེད་ཕྱག་འཚལ་ལོ། ། ཡེ་ཤེས་རྣམ་འབྱེད་ང་རོ་སེང་མཆེ་བ། །
མཛེས་གཤེགས་བསོད་ནམས་སྒྲོན་མ་བཀྲ་ཤིས་ལྡན། །ཡུལ་འཁོར་མྱང་
མེད་ བློ་གྲོས་སེམས་ བློ་ལྡན། །ཆོས་ སྒྲོན་ཤིན་ཏུ་གཟིགས་ ལའང་ཕྱག་
འཚལ་ལོ། །ཤུགས་འདོར་སྟོབས་ཆེན་ཤེས་རབ་མེ་ཏོག་དང༌། །བརྟན་
པའི་དབྱངས་དང་བདེ་ལྡན་དོན་གསུང་དང༌། །དགྱེས་པ་གསལ་བ་སེང་
གེའི་ཞལ་གཙུག་ཕུལ། །སྣང་མཛད་རྣམས་ལ་གུས་པས་ཕྱག་འཚལ་ལོ། །
བསྐལ་བཟང་འདིར་འབྱུང་སངས་རྒྱས་སྟོང་གི་མཚན། །གང་གིས་ཐོས་
ཤིང་གུས་པས་སྡིག་ཀུན་སྲེག །རྒྱལ་བ་ཀུན་མཐོང་ངན་སོང་སྡུག་བསྔལ་
སྤོང༌། །བཟོད་ལྡན་བདེ་བ་མཆོག་བརྒྱུད་མྱང་འདས་འཐོབ། །བྱང་ཆུབ་
སེམས་དཔའ་མཆོག་དགའ་རྒྱལ་པོ་ཡི། །དྲིན་གྱིས་ལེགས་བསྒོས་ཁ་ཆེ་

པཎ་ཆེན་གྱིས། །སྦྱར་འདི་གཞན་ལས་དོན་ལྔས་ཁྱད་པར་འཕགས། །དེ་
ལྟའང་ཉེས་ཚུལ་སྡིག་ཀུན་སོ་སོར་བཤགས། །བདག་གི་མོས་བློས་འབད་
པ་ཆེར་བྱས་པའི། །དགེ་བ་འདི་དང་མཐའ་ཡས་དགེ་བ་ཀུན། །འགྲོ་བ་
ཀུན་སྦྱིན་ཀུན་ཀྱང་རྒྱལ་བ་ཡིས། །ཀུན་ཏུ་རྗེས་བཟུང་ཀུན་མཁྱེན་མྱུར་
ཐོབ་ཤོག །དེ་བཞིན་གཤེགས་པའི་མཚན་བརྗོད་བསྐལ་བཟང་རྒྱན་གྱི་ཕྲེང་བ་ཞེས་བྱ་བ།
ཁ་ཆེའི་པཎྜི་ཏ་ཤཱཀྱ་ཤྲཱིས་སྦྱར་བ་རྫོགས་སོ། །པཎྜི་ཏ་དེ་ཉིད་དང་། ལོཙྪ་བ་བྱམས་པའི་
དཔལ་གྱིས་བསྒྱུར། སླད་ཀྱི་ཆར་ཡང་ས་སྐྱ་ལོ་ཙཱ་བས་ཅུང་ཟད་བཅོས་ཤིང་བསྒྱུར་ཏེ་
གཏན་ལ་ཕབ་པའོ། །
84

རྗེ་རང་བྱུང་རྡོ་རྗེས་མཛད་པའི་སངས་རྒྱས་ཀྱི་སྐྱེས་
རབས་བརྒྱ་རྩའི་སྡོམ་གྱི་ཚིགས་བཅད་
བཞུགས་སོ། །
རྗེ་རང་བྱུང་རྡོ་རྗེས་མཛད།

༡༣) རེa ཅན་ ༼ རྟ rs ，
༄༅།། ན་མོ་ཤཱཀྱ་མུ་ན་ཡེ། སྟག་མོ་ཤི་བི་ཀོ་ས་ལ། །ཚོང་དཔོན་གཉིས་
དང་རི་བོང་དང༌། ། ཨ་ཀ་ཏ་དང་ཤ་སྦྱིན་དང༌། །ཐམས་ཅད་སྒྲོལ་དང་
མཆོད་སྦྱིན་བྱེད། །བརྒྱ་བྱིན་བྲམ་ཟེ་མྱོས་བྱེད་མ། ། ལེགས་པར་ཕ་རོལ་
ཕྱིན་དང་ཉ། །བྱ་དང་བུམ་པ་ཕྱུག་པོའི་བུ། །དཀའ་ཐུབ་ཅན་དང་ཚོང་
དཔོན་ནོ། །བྱང་ཆུབ་ངང་པ་བྱང་ཆུབ་ཆེ། །སྤྲེའུ་རི་དྭགས་ཤ་ར་བྷ། །རུ་རུ་
སྤྲེལ་རྒྱལ་བཟོད་པ་སྨྲ། །ཚངས་དང་གླང་ཆེན་དེ་དག་བཅུ། ། ཟླ་བ་ལྕགས་
ཀྱི་ཁྱིམ་དུ་སྐྱེས། ། མ་ཧེ་ཤིང་རྟ་ཡི་དམ་བརྟན། །དེད་དཔོན་གསེར་མདོག་
རིགས་ངན་གྲགས་པའི་འོད་དང་བཅུ། །ཁྱིམ་བདག་སྒྲོན་
ཀུན་དྷ་དང༌། །
སྣང་རི་བོང་དང༌། །ཀུན་ཏུ་གོ་བྱེད་ཁྱེའུ་གཉིས། །བརྟན་བྱེད་བདེ་བྱིན་
སྙན་པའི་འོད། །ཆུ་སྐྱེས་འཇིག་རྟེན་དགའ་དང་བཅུ། ། ཚངས་སྦྱིན་ཆོས་
ཆུ་འབེབས་དང་ནི་མེ་ལོང་གདོང༌། །གནག་ལྷས་
ཚོལ་ཡེ་ཤེས་ལྡན། །
སྐྱེས་དང་གཞོན་ནུ་དང༌། ། རྔ་དང་ཆུ་སྲེག་དྲང་སྲོང་བཅུ། །སྙིང་རྗེ་ཅན་
བརྒྱ་བྱིན་བྲམ་ཟེ་གར་མཁན་མེ། །ང་ལས་ནུ་དང་
གཉིས་སྐར་མ་དང༌། །
ཀླུ་ ཡི་ རྒྱལ། །སེང་གེ་ཁྱེའུ་ སྤྲིན་དང་བཅུ། །འོད་ ལྡན་ བྲམ་ཟེ་ རྒྱན་པོ་
བ། །དེས་པ་དང་ནི་གླང་པོ་ཆེ། །འཆར་ཀ་ནོར་ཅན་ཟླ་དགའ་དང་། །ནམ་
87

ཞལ་འདོན་གཅེས་བཏུས།
མཁའ་དཔལ་གྱི་སྡེ་དང་བཅུ། །སྙིང་སྟོབས་ཆེན་པོ་ཟླ་འོད་དང༌། ། ཤི་བི་
བྲམ་ཟེ་རྟག་ཏུ་བརྙས། །སེང་གེ་དེད་དཔོན་ནོར་བཟང་དང༌། །སུ་ཤ་དྷེ་བ་
བསོད་ནམས་སྟོབས། ། འོད་བཟང་དྲང་སྲོང་ཏོག་གི་བློ། །སྔོ་བསངས་དང་
ནི་ཉི་འཕྲེང་ སྤོང༌། །རྔ་བོང་མུ་ཁྱུད་ཨུཏྤ་ལ། །བྱང་ཆུབ་ སེམས་ དཔའ་
གཉིས་ཏེ་བཅུ། །འཕོ་དང་ལྷུམས་ཞུགས་བལྟམས་པ་དང༌། །བཟོ་དང་
རོལ་རྩེད་ངེས་འབྱུང་དང་། །དཀའ་སྤྱད་དྲུང་གཤེགས་བདུད་སྡེ་བཅོམ། །
བྱང་ཆུབ་ཆོས་འཁོར་མྱ་ངན་འདས། །མཛད་པའི་ཡོན་ཏན་མཐར་ཕྱིན་
པའི། །རྒྱལ་བ་ཁྱོད་ལ་ཕྱག་འཚལ་ལོ། །བདག་ཀྱང་ཁྱོད་ལྟར་གཞན་དོན་
དུ། །མཛད་པའི་ཡོན་ཏན་མཐར་ཕྱིན་ཤོག །
88

མཛད་པ་བཅུ་གཉིས་ལ་བསྟོད་པ།
སློབ་དཔོན་ཆེན་པོ་ཀླུ་སྒྲུབ་ཞབས་ཀྱིས་མཛད་པ།
ལོ་ཙཱ་བ་པ་ཚབ་ཉི་མ་གྲགས་ཀྱིས་བསྒྱུར།
89

༄༅།། ཐབས་མཁས་ཐུགས་རྗེས་ཤཱཀྱའི་རིགས་སུ་འཁྲུངས།།གཞན་གྱིས་
མི་ཐུབ་བདུད་ཀྱི་དཔུང་འཇོམས་པ། །གསེར་གྱི་ལྷུན་པོ་ལྟ་བུར་བརྗིད་
པའི་སྐུ། །ཤཱཀྱའི་རྒྱལ་པོ་ཁྱོད་ལ་ཕྱག་འཚལ་ལོ། །གང་གིས་དང་པོར་བྱང་
ཆུབ་ཐུགས་བསྐྱེད་ནས། །བསོད་ནམས་ཡེ་ཤེས་ཚོགས་གཉིས་རྫོགས་
མཛད་ཅིང་། །དུས་འདིར་མཛད་པ་རྒྱ་ཆེན་འགྲོ་བ་ཡི། །མགོན་གྱུར་ཁྱོད་
ལ་བདག་གིས་བསྟོད་པར་བགྱི། ། ལྷ་རྣམས་དོན་མཛད་འདུལ་བའི་དུས་
མཁྱེན་ནས། ། ལྷ་ལས་བབས་ནས་གླང་ཆེན་ལྟར་གཤེགས་ཤིང་། །རིགས་
ལ་གཟིགས་ནས་ལྷ་མོ་སྒྱུ་འཕྲུལ་མའི། །ལྷུམས་སུ་ཞུགས་པར་མཛད་ལ་
ཕྱག་འཚལ་ལོ། །ཟླ་བ་བཅུ་རྫོགས་ཤཱཀྱའི་སྲས་པོ་ནི། །བཀྲ་ཤིས་ལུམྦིའི་
ཚལ་དུ་བལྟམས་པའི་ཚེ། །ཚངས་དང་བརྒྱ་བྱིན་གྱིས་བསྟོད་མཚན་མཆོག་
ནི། །བྱང་ཆུབ་རིགས་སུ་ངེས་མཛད་ཕྱག་འཚལ་ལོ། །གཞོན་ནུ་སྟོབས་
ལྡན་མི་ཡི་སེང་གེ་དེས། ། ཨཾ་ག་མ་ག་དྷར་ནི་སྒྱུ་རྩལ་བསྟན། །སྐྱེ་བོ་
དྲེགས་པ་ཅན་རྣམས་ཚར་བཅད་ནས། །འགྲན་ཟླ་མེད་པར་མཛད་ལ་ཕྱག་
འཚལ་ལོ། །འཇིག་རྟེན་ཆོས་དང་མཐུན་པར་བྱ་བ་དང༌། ཁ་ན་མ་ཐོ་སྤང་
ཕྱིར་བཙུན་མོ་ཡི། །འཁོར་དང་ལྡན་མཛད་ཐབས་ལ་མཁས་ པ་ཡིས།།
91

རྒྱལ་སྲིད་སྐྱོང་བར་མཛད་ལ་ཕྱག་འཚོལ་ལོ། །འཁོར་བའི་བྱ་བ་སྙིང་པོ་
མེད་གཟིགས་ནས། །ཁྱིམ་ནས་བྱུང་སྟེ་མཁའ་ལ་གཤེགས་ནས་ཀྱང་། །
མཆོད་རྟེན་རྣམ་དག་དྲུང་དུ་ཉིད་ལ་ཉིད། །རབ་ཏུ་བྱུང་བར་མཛད་ལ་ཕྱག་
འཚལ་ལོ། །བརྩོན་པས་བྱང་ཆུབ་བསྒྲུབ་པར་དགོངས་ནས་ནི། །ནེ་རཉྫ་
ནའི་འགྲམ་དུ་ལོ་དྲུག་ཏུ། །དཀའ་བ་སྤྱད་མཛད་བརྩོན་འགྲུས་མཐར་ཕྱིན་
པས། །བསམ་གཏན་མཆོག་བརྙེས་མཛད་ལ་ཕྱག་འཚལ་ལོ། །ཐོག་མ་
མེད་ནས་འབད་པ་དོན་ཡོད་ཕྱིར། །མ་ག་དྷ་ཡི་བྱང་ཆུབ་ཤིང་དྲུང་དུ། །
སྐྱིལ་ཀྲུང་མི་གཡོ་མངོན་པར་སངས་རྒྱས་ནས། །བྱང་ཆུབ་རྫོགས་པར་
མཛད་ལ་ཕྱག་འཚལ་ལོ། །ཐུགས་རྗེས་འགྲོ་ལ་མྱུར་དུ་གཟིགས་ནས་ནི། །
ཝཱ་རཱ་ཎ་སཱི་ལ་སོགས་གནས་མཆོག་ཏུ། །ཆོས་ཀྱི་འཁོར་ལོ་བསྐོར་ནས་
གདུལ་ བྱ་རྣམས། །ཐེག་པ་གསུམ་ལ་འགོད་མཛད་ཕྱག་འཚལ་ལོ། །
གཞན་གྱི་རྒོལ་བ་ངན་པ་ཚར་གཅད་ཕྱིར། ། མུ་སྟེགས་སྟོན་པ་དྲུག་དང་ལྷ་
སྦྱིན་སོགས། །འཁོར་མོ་འཇིག་གི་ཡུལ་དུ་བདུད་རྣམས་བཏུལ། །ཐུབ་པ་
གཡུལ་ལས་རྒྱལ་ལ་ཕྱག་འཚལ་ལོ། །སྲིད་པ་གསུམ་ན་དཔེ་མེད་ཡོན་
ཏན་གྱིས། །མཉན་དུ་ཡོད་པར་ཆོ་འཕྲུལ་ཆེན་པོ་བསྟན། ། ལྷ་མི་འགྲོ་བ་

ཀུན་གྱིས་རབ་མཆོད་པ། །བསྟན་པ་རྒྱས་པར་མཛད་ལ་ཕྱག་འཚལ་ལོ། །
ལེ་ལོ་ཅན་རྣམས་མྱུར་དུ་བསྐུལ་བྱའི་ཕྱིར། །རྩྭ་མཆོག་གྲོང་གི་ས་གཞི་
གཙང་མ་རུ། །འཆི་མེད་རྡོ་རྗེ་ལྟ་བུའི་སྐུ་གཤེགས་ནས། །མྱ་ངན་འདའ་
བར་མཛད་ལ་ཕྱག་འཚལ་ལོ། །ཡང་དག་ཉིད་དུ་འཇིགས་པ་མེད་ཕྱིར་
དང༌། །མ་འོངས་སེམས་ཅན་བསོད་ནམས་ཐོབ་བྱའི་ཕྱིར། །དེ་ཉིད་དུ་ནི་
རིང་བསྲེལ་མང་སྤྲུལ་ནས། །སྐུ་གདུང་ཆ་བརྒྱད་མཛད་ལ་ཕྱག་འཚལ་
ལོ། །ཞེས་པ་འདིའི་ཐོག་མའི་བློ་ཀ་གཅིག་པུ་རྗེ་འབྲི་ཁུང་པས་མཛད་པར་གྲགས་ཤིང་དེ་
ཕྱིན་སློབ་དཔོན་ཀླུ་སྒྲུབ་ཀྱིས་མཛད་པའོ།།
ཎ
༡3

༨
འཕགས་པ་བྱམས་མགོན་བསྟོད་པ།

30

༄༅།། ན་མཿཤྲཱི་ཨཱརྨ་མེ་ཏྲི་ནཱ་ཐཱ་ཡ། རྒྱལ་ཚབ་རྐང་གཉིས་གཙོ་བོ་ལྷ་ཡི་
ལྷ། ། མ་བྱོན་སངས་རྒྱས་བྱམས་ཆེན་སྐྱོབ་ཉིད་ལ། །རྣམ་པ་ཀུན་ཏུ་བདག་
བློ་མི་ཕྱེད་པའི། །དད་པས་ཕྱག་འཚལ་རྒྱུན་ཏུ་བསྐྱབ་པར་མཛོད། །ངོ་
མཚར་བསོད་ནམས་ཡེ་ཤེས་རྒྱ་མཚོ་ཡི། །བདག་ཉིད་ཕ་རོལ་ཕྱིན་བཅུ་
མཐར་ སོན་ པས། །ཕལ་ཆེར་ལེགས་ ཚོགས་ཐུབ་ དབང་ དང་ མཚུངས་
པ། །ས་བཅུའི་དབང་ཕྱུག་ཁྱོད་ལ་ཕྱག་འཚལ་ལོ། །རྒྱལ་སྲས་ཐུ་བོ་རྣམས་
ཀྱི་ཕོ་བྲང་མཆོག །ཐེག་ཆེན་ལོངས་སྤྱོད་དགའ་ལྡན་ཉིད་བཞུགས་ནས། །
སྣ་ ཚོགས་ ཆོས་ ཀྱི་ ཕོ་ བྲང་ འཐུག་འ ཁྲིགས་ ལས། །བདུད་ རྩིའི་ རྒྱུན་
འབེབས་ཁྱོད་ལ༴ །ཤཱཀྱའི་རྒྱལ་པོ་མྱ་ངན་འདས་གྱུར་ཀྱང་། །དེ་བསྟན་
རྣམ་འབྱེད་རིན་ཆེན་སྒྲོན་འདྲ་བའི། །དྲི་མེད་གཞུང་ལྔས་ལེགས་བཤད་
རྒྱས་མཛད་པ། །རྒྱལ་ཚབ་ཆོས་ རྗེ་ཁྱོད་ལ༴ །རིམ་གྱིས་གོ་ཏཾ་བསྟན་ནི་
མར་ངོ་ཡི། ། ཟླ་ལྟར་འགྲིབ་འགྱུར་ཚེ་ཡང་ཁྱོད་སྐུ་དང༌། །གསུང་ལ་དད་
བགྱིས་སླར་ཡང་གསལ་འགྱུར་བ། །མི་ཕམ་ཆོས་སྲིད་འཛིན་ལ༴ །རབ་
རྒུད་སྐྱེ་བོ་ལོ་བཅུར་གྱུར་པ་ན། །རྣམ་གསུམ་སྤྲུལ་པས་ལམ་ངན་ལས་
བཟློག་ནས། །རྣམ་བཅུ་དགེ་ལ་ལེགས་བཀོད་བདེ་མཛད་པ། །འགྲོ་བའི་

གཉེན་གཅིག་ཁྱོད་ལ༴ །ཐབས་ལ་མཁས་པས་སངས་རྒྱས་ཞིང་སྦྱངས་
ཏེ། །སྐལ་ བཟང་ སྐྱེ་ བོ་ བརྒྱད་ ཁྲིར་ འཚོ་ བའི་ཚེ། །འཛམ་ གླིང་ དབུས་
འདིར་བདུད་ཀྱི་སྡེ་བཅོམ་ཞིང་། །རྫོགས་པར་བྱང་ཆུབ་མཛད་ལ༴ །དྲི་
མེད་འཕགས་ལམ་ཡན་ལག་བརྒྱད་ལྡན་པའི། །ཆོས་ཀྱི་འཁོར་ལོ་ཤིན་
ཏུ་ཡོངས་བསྐོར་ནས། །དུང་ཕྱུར་ཕྲག་མང་མཆོག་ཚོགས་འདུས་པ་དང༌། །
ལྷར་བཅས་སྐྱེ་བོ་སྨིན་མཛད་ཕྱག་འཚལ་ལོ། །མཚན་མཆོག་བཟང་ལྡན་
དཔེ་བྱད་བརྒྱད་ཅུའི་སྐུ། ། ལྟ་བས་མི་ངོམས་ཛོ་བུ་ཆུ་བོ་ཡི། །གསེར་ལྟར་
འོད་གསལ་གཟི་བརྗིད་དཔལ་འཚེར་བའི། །ཡིད་འཕྲོག་བརྗིད་པ་ཁྱོད་
ལ༴ །ཚངས་དབྱངས་འབྲུག་སྒྲ་ལྟར་སྙན་ཟབ་པའི་གསུང་། །ཐེག་ཆེན་
ལམ་སྟོན་རབ་ཏུ་དབུགས་འབྱིན་ཅིང༌། །ཐོས་པས་མི་ངོམས་བྱེ་བ་ཕྲག་
བརྒྱ་ཡི། །གླིང་གནས་སྐྱེ་བོ་ཚིམ་མཛད= །མཁའ་ལྟར་དྲི་མེད་ཤེལ་ལྟར་
དྭངས་བའི་ཐུགས། །རྒྱ་མཚོ་རི་བོ་ལྟ་བུར་ཟབ་ཅིང་བརྟན། །ཇི་བཞིན་ཇི་
སྙེད་རྣམ་དག་མཁྱེན་པ་ཡི། །ཡེ་ཤེས་བསམ་མི་ཁྱབ་ལ༴ །ཐབས་མཁས་
ཐུགས་རྗེའི་ཕྲིན་ལས་ལྷུན་གྲུབ་པས། །རླབས་ཆེན་ཆོ་འཕྲུལ་གསུམ་གྱིས་
98

སྐལ་བ་བཞིན། །མ་ལུས་གདུལ་བྱ་འདུལ་སྨིན་གྲོལ་མཛད་ཅིང༌། །ཡུན་
རིང་བསྟན་པ་ལ་གནས༴ །དེ་ལྟར་འགྲོ་མགོན་རྐང་གཉིས་གཙོ་བོ་ཁྱོད། །
ས་སྟེང་ཀུན་ཏུ་སྣ་ཚོགས་སྐུར་སྟོན་ཅིང་། །ཁྱད་པར་བྱང་ཕྱོགས་གངས་
ཅན་ས་ཡི་ཆར། །རིགས་ལྡན་དོན་གྲུབ་མཛད་ལ༴ །རབ་མཛེས་སེང་ཁྲི་
རྒྱན་བརྒྱས་ལེགས་སྤྲས་ཏེ། །འདབ་ སྡུག་ཆུ་སྐྱེས་གེ་སར་འཁྱིལ་བའི་
རྩེར། །དྲང་སྲོང་རྒྱལ་པོ་འགྱིང་བག་བརྗིད་པའི་སྐུ། །དཔེ་བྱད་མཚན་
རྫོགས་ཁྱོད་ལ༴ །བརྩོན་པའི་ཚུལ་ཅན་ཞབས་གཉིས་བརྟན་གཤིབས་
ཤིང༌། །རི་དྭགས་རྒྱལ་པོ་ལྟ་བུར་རྣམ་འགྱིང་བརྗིད། །ཟླ་རྒྱས་སྤྲིན་བྲལ་
འདྲ་བའི་ཞལ་མངའ་བ། །གཟི་འོད་དཔལ་གྱིས་བརྒྱན་ལ༴ །ཕྱག་གཡས་
ཟབ་ཅིང་རྒྱ་ཆེའི་ཆོས་འཆད་དང༌། །ཕྱག་གཡོན་ཕུན་ཚོགས་ཡོན་ཏན་ཀླུ་
ཤིང་སྟེང་། །འགྲོ་བའི་ སྡིག་ཚོགས་དྲི་མ་འཁྲུད་བྱེད་ཆུ། །བདུད་རྩིའི་
རིལ་བ་འཛིན་ལ །ཐུབ་ཆེན་བླ་མའི་མཆོད་རྟེན་གཙུག་ཏོར་ནི། །འཇིག་
རྟེན་དོན་སྒྲུབ་ནོར་བུ་འབར་བས་སྤྲས། །མི་འཕྲོག་སྙིང་རྗེའི་པགས་པས་
སྨད་དཀྲིས་ཤིང་། །ཚངས་སྤྱོད་ཚངས་སྐུད་བཅིངས་ལ༴ ། མ་ལུས་སྐྱེ་རྒུའི་
རེ་སྦྱིན་གཏེར་ཁྱོད་ནི། །ཁྱད་པར་ཡུལ་ལྗོངས་འདི་ཡི་སྙིང་པོ་སྟེ། །སྒོས་

གྱུར་བདག་གི་སྐྱབས་གཅིག་དཔལ་ ལགས་པས། །ཉིན་མཚན་རྟག་ཏུ་
རབ་ གུས་ དྲན་ པར་ བགྱིད། །རིང་ནས་ མགོན་ མེད་ དུབ་ པར་ གྱུར་ པ་
བདག །དེ་རིང་ནས་བཟུང་ཁྱོད་ལ་སྐྱབས་མཆི་སྟེ། །རྒྱལ་བའི་སྤྱོད་པ་རྒྱ་
ཆེན་ སྤྱད་བགྱི་ཡི། །ཁོ་བོའི་བསམ་པ་མཁྱེན་པར་མཛོད་ཅིག་ལྷ། །རྗེ་
བཙུན་བྱམས་པ་ལ་བསྟོད་པ་གནུབས་ལོ་ཙཱ་བ་བྱམས་པའི་དཔལ་གྱིས་སྦྱར་བའོ
/f
100

འཕགས་པ་འཇམ་དཔལ་གྱི་བསྟོད་པ།
101

E3

༄༅།། རྒྱ་གར་སྐད་དུ། བྷ་ག་བཱན་ཨཱརྱ་མཉྫཤཱི་པཱ་དྷིཥྛ་ན་སཱུ་ཏི། བོད་སྐད་
དུ། བཅོམ་ལྡན་འདས་འཕགས་པ་འཇམ་དཔལ་གྱི་བསྟོད་པ་བྱིན་རླབས་
དང་བཅས་པ། བཅོམ་ལྡན་འདས་འཇམ་པའི་དབྱངས་ལ་ཕྱག་འཚལ་
ལོ། །འཇམ་དབྱངས་ ཕྱོགས་བཅུའི་དེ་བཞིན་ གཤེགས་ པ་ བྱེ་བ་རྣམས་
ཀྱིས་བསྟོད་པར་གྱུར་མོད་དེ་ལྟ་ནའང་། །བསམ་པ་བླུན་པོ་བླ་མ་ལ་གུས་
དབང་ གིས་ཀྱང་ནི་ ཁྱོད་ ཀྱི་ཡོན་ཏན་བསྟོད་བགྱི་སྟེ། །རབ་ཏུ་དྲེགས་
བཅས་ངང་པའི་རྒྱལ་པོ་སྡེ་དག་གིས་བརྟེན་ཆུ་དང་བཅས་འདི་ཡིད་བཞིན་
མཚོར། །བཞད་རྣམས་ཀྱང་ནི་ཡིད་ལ་རབ་ཏུ་དགའ་བ་བཞག་ནས་རྒྱུ་ཞིང་
རྣམ་པར་གནས་པར་བགྱིད། །ཟུར་ཕུད་གསལ་ལྡན་གསེར་གྱི་སྙན་ཆ་
གདུབ་ཀོར་གྱིས་བརྒྱན་མགུལ་ནི་རབ་ཏུ་སྒེག་བཅས་ཤིང༌། །སྙན་གྱི་
གོང་རྒྱན་ཨུཏྤལ་མངའ་སླད་ཁྱོད་ནི་གཞོན་ནུར་ཀུན་ལ་གྲགས་པ་དེ་ལྟ་
ནའང་། །ཀུན་ཏུ་བཟང་ པོ་ འཇིག་རྟེན་དབང་ཕྱུག་རྡོ་ རྗེ་ འཛིན་ པ་ལ་
སོགས་རྔ་ཡབ་མཛེས་འཛིན་པའི། །མཁས་པ་རྣམས་ཀྱིས་བླ་མ་ལྟ་བུར་
འཁོར་གྱི་ནང་དུ་ཁྱོད་ནི་བསྟེན་པར་གྱུར་པ་ལགས། །དོ་ཤལ་ཕྲེང་བ་སིལ་
སིལ་སྒྲོགས་ཤིང་མཆོག་ཏུ་ཉམས་དགའ་སྙན་གདུབ་མངའ་བ་སྤྱི་གཙུག་
1 (03

གི །རིན་ཆེན་འོད་མཛེས་འཕྲོ་བ་དང་ལྡན་གཞོན་ནུའི་ན་ཚོད་འབྱུང་བ་
མངའ་བ་གང་ནའང་། །བཅོམ་ལྡན་ཁྱོད་ནི་གནས་ གསུམ་དག་ན་གུས་
པས་ཕྱག་བགྱིར་འོས་པ་གཅིག་པུ་ཉིད་ལགས་ཏེ། །ཉེར་ཞི་བཀོད་གྱུར་
མཆོད་པ་འོས་འདི་གང་ནའང་དེ་སླད་སུ་ཞིག་ངོ་མཚར་སྐྱེ་མི་འགྱུར། །
ཤིན་ཏུ་རྣམ་པར་འགྱུར་བའི་བཞིན་ལྡན་སྦྲུལ་སྟོང་དག་གིས་གདུ་བུར་བྱས་
པ་འཛིན་མཛད་ཅིང་། །རྣོ་བའི་མཚོན་བསྣམས་གཡུལ་ངོར་དཔའ་བོ་དང་
ལྡན་གཤིན་རྗེ་རྣམས་ནི་འཇིགས་ པར་ མཛད་ པ་ ཡི། ། མི་བཟད་ པ་ ཡི་
འཕགས་པ་གཤིན་རྗེའི་གཤེད་དང་བཅས་ཀྱང་ཁྱོད་ནི་ཞི་བའི་དཀྱིལ་
འཁོར་ཏེ། ། ཆ་ཡི་ཚོགས་ཀུན་ཡོངས་སུ་རྫོགས་པའི་ལུས་ལྡན་སྟོན་ཀའི་ཟླ་
བ་ལྟ་བུར་གྱུར་པ་ལགས། །ཁྱོད་ནི་ཆོས་ལམ་ཉེ་བར་སྟོན་ལ་མཁས་ཀྱང་
ཆོས་འདི་འགའ་ཡང་གཟིགས་པ་ཡོད་མ་ཡིན། ། ཁྱོད་ནི་སེམས་ཅན་ཕན་
ལ་ དགྱེས་ ཀྱང་ སེམས་ ཅན་ ཉིད་ ནི་ འགའ་ ཡང་ དམིགས་ པར་ གྱུར་ མ་
ལགས། །བདེ་གཤེགས་དགྱེས་པ་ཕན་ཚུན་མི་འགྲིག་པ་ཡི་མཛད་སྤྱོད་
མང་པོ་འདི་དགུ་འགལ་བས་ན། །ཁྱོད་ནི་ས་གསུམ་ངོ་མཚར་རྒྱུ་གཅིག་
གྱུར་ པ་ དེ་ སླད་ ཁྱོད་ འདིར་ མཉེས་ པར་ གྱུར་ པ་ ལགས། །གཞན་ ཕན་
104

འབྲས་བུར་ལྡན་པས་ཤིང་དང་མཚུངས་ཤིང་རྣམ་པར་གནས་པ་གངས་
ཆེན་ལྟ་བུ་སྟེ། །བརྟན་པ་ཡིས་ནི་ལྷུན་པོ་དང་འདྲ་གྲུབ་པས་བསྟེན་པས་རི་
རྒྱལ་མ་ལ་ཡ་དང་མཚུངས།། གཏི་མུག་རབ་རིབ་ཞི་བར་མཛད་པ་ཉི་མ་
བཞིན་ ཏེ་ ཕུན་ སུམ་ ཚོགས་ གཟུགས་ ཟླ་ བ་ དང་ འདྲ་ བའི། །མགོན་པོ་
གཞན་གྱི་བྱ་བ་མཛད་པ་བྱིས་པའི་རོལ་པ་མཛད་པས་འགྲོ་ན་རྣམ་པར་
རྒྱུ། །མཆོག་ཏུ་དགྱེས་པའི་ཨུཏྤལ་སྔོན་པོ་བསྣམས་པས་དྲི་ཞིམ་གྱིས་གོས་
མཚོ་བྲན་ལྟ་བུ་སྟེ། །ཤིན་ཏུ་རོལ་པའི་སྤྱོད་ཚུལ་དང་ལྡན་ཡུལ་གྱི་བྱིས་པ་
ལོ་བརྒྱད་ལོན་པ་དང་འདྲ་ཞིང་། །ཆོས་ཀྱི་ཆར་པ་དྲི་མ་མེད་པ་འབེབས་
པས་ཆར་སྤྲིན་དག་ཏུ་སྒྲ་སྒྲོགས་ལྟ་བུ་དང༌། །ངང་པའི་རྒྱལ་པོ་ཡིད་འོང་སྒྲ་
སྐད་ཟིལ་མནན་གསུང་མངའ་ཁྱོད་ལ་སུ་ཞིག་རྟེན་མི་བྱེད། །སྐད་ཅིག་
ཉིད་ལ་ཡོངས་སུ་འབར་ཞིང་རབ་རིབ་སྒྲིབ་གཡོགས་སྐད་ཅིག་ཉིད་ལ་
ཟད་གྱུར་པ། །ཐམས་ཅད་དུ་ནི་ལེགས་པའི་ལམ་སྟོན་བདེ་གཤེགས་སྡིག་
མེད་མྱ་ངན་འདས་པར་གྱུར་པ་ན། །གཞོན་ནུའི་ཚུལ་འཛིན་འོད་ཟེར་སྟོང་
ཕྲག་འབར་བའི་རྒྱན་གྱིས་ལེགས་པར་སྤྲས་པར་གྱུར་པ་ཡི། །ཁྱོད་ཉིད་
གཅིག་པུ་ འབའ་ཞིག་ ཕྱོགས་ བཅུ་ རྣམས་ན་ད་ ལྟར་སྣང་བ་ཉིད་ནི་མ་
1༩)5

ལགས་སམ། །མགོན་པོ་ཀྱེ་མ་ཁྱེད་གཟུགས་འདི་ན་རས་བྲིས་བྱས་པས་
ཀྱང་ ནི་ ཇི་ ལྟར་ སིམ་ བྱེད་ པ། །སྟོན་ཀའི་ མཚན་ མོ་ དཀར་ ཞིང་ རབ་ཏུ་
མཛེས་པའི་ཟླ་བའི་དཀྱིལ་འཁོར་མ་ལགས་ཏེ། །ཨུཏྤལ་སྔོན་པོ་མཛེས་
པའི་དྲི་ངད་ཞིམ་པོས་གོས་པའི་སེར་བུའི་ངད་ཀྱང་མ་ལགས་ཤིང་། ། ལྷ་
ཡི་བུ་མོས་ ལག་པས་གཏད་པའི་ ཧ་ རི་ཙནྡན་དྲི་ཞིམ་ལྡན་པའང་དེ་ ལྟ་
མིན། །གཞོན་ནུ་ཁྱོད་ཞབས་སེན་མོའི་འོད་ཟེར་ཕྲེང་བ་རྒྱ་ཆེན་མཚམས་
སུ་ཤར་བའི་ཟླ་འོད་བཞིན། །རབ་སྡུག་དཀར་དམར་མདོག་ཅན་རབ་སྡུད་
ལྷ་དང་ལྷ་མིན་གཙུག་གི་ནོར་བུའི་འོད་འདྲེས་པས། །རལ་པ་ཅན་གྱི་མི་
གང་ལ་རེག་དེ་དག་ཀྱང་ནི་སྐྱེ་བོ་ཀུན་ཀྱིས་ཕྱག་བྱར་འོས། །མགོན་པོ་
ཁྱོད་ཀྱི་སྔགས་འཛིན་ཁ་ཅིག་གྲུབ་པ་ཐོབ་ནས་རབ་ཆགས་སྒེག་པ་ལས་
བྱུང་བའི། །གོམ་ཚུགས་ཀྱིས་འགྲོ་རྒྱན་ཕྲེང་རྐང་གདུབ་ཡིད་འོང་དང་ལྡན་
མཛེས་མ་བརྒྱ་དང་ལྷན་ཅིག་ཏུ། ། ས་སྟེང་ན་རོལ་གཞན་དག་ཀྱང་ནི་ལྷ་ཡི་
གླང་པོ་ཙནྡན་རྟུལ་བ་དང་། ། ལི་ཤིའི་མེ་ཏོག་མཛེས་པས་སྡུག་ལྡན་སྦྱང་
མས་དཀྲིགས་པ་དགའ་བའི་ནགས་ཚལ་དག་ན་ལྷགས། །ན་ཚོད་གཞོན་
ཞིང་དྲེགས་དང་བཅས་པས་སྒེག་ཅིང་རྣམ་པར་འཕྲུལ་པ་གསལ་བར་གྱུར་
19)

པ་ཡི། །དྲི་ཞིམ་པོ་ལ་ཆགས་ཤིང་སྐྱོང་བར་བྱེད་པའི་སྦྲང་མའི་ཚོགས་ཀྱིས་
དཀྲིགས་པར་བྱས་གྱུར་ཅིང༌། །པི་ཝང་གླིང་བུ་ངང་རྒྱལ་སྒྲ་འདྲ་ཤིན་ཏུ་
སྙན་པའི་དབྱངས་དང་ལྡན་གྱུར་པའི། །གནོད་སྦྱིན་བུ་མོ་ཚོགས་ཀྱང་ཁྱོད་
ཀྱི་གསང་སྔགས་བཟླས་པ་ཡིས་ནི་རབ་ཏུ་འགུགས་པར་བྱེད། །འགྲོ་བ་
གསུམ་ གྱི་མགོན་པོ་འབྲས་བུ་མེད་ པའི་མང་ དུ་བརྗོད་ པ་དག་གིས་ཅི་
བགྱིར་མཆི། །ཁྱོད་ ཀྱི་ཡོན་ཏན་རྒྱ་མཚོ་བརྗོད་པར་རྣམ་ཀུན་ཐུབ་པས་
ཀྱང་ནི་ནུས་མ་ལགས། །ཀུན་ནས་དཔག་ཏུ་མེད་པའི་ཆུ་དང་ལྡན་པར་
གྱུར་པའི་ རྒྱ་ མཚོ་ ཕན་ཚུན་བརྒལ་བའི་ ཕྱིར། །མགོན་པོ་སེམས་དང་
བཅས་པའི་མི་རྣམས་དག་ལས་སུ་ཞིག་འདི་རུ་འཇུག་པར་འཚལ་བར་
བགྱིད། །དེ་ལྟར་བཅོམ་ལྡན་འདས་ནི་འཕགས་པ་འཇམ་དཔལ་ལ་ཡང་
མངོན་པར་བསྟོད་ པ་ བགྱིས་པ་ལས། །བདག་ གིས་ དགེ་བ་ གང༌ ཞིག་
བསགས་པ་དེ་ཡིས་འགྲོ་བ་ཀུན་གྱི་རྙོག་པ་ཞི་གྱུར་ཅིག །དེ་ཡིས་བདག་
ཀྱང་སྐྱེ་བར་བརྟན་ཞིང་མཚུངས་པ་མེད་པའི་སྙན་དངགས་དང༌། །རིགས་
དང་ལྡན་ཞིང་ཚེ་རབས་དྲན་དང་སྙིང་རྗེ་རྒྱ་ཆེ་བ་དང་མཁས་རྣམས་ཡིད་
འཕྲོག་པར་གྱུར་ཅིག །བཅོམ་ལྡན་འདས་འཕགས་པ་འཇམ་དཔལ་གྱི་
1()7

བསྟོད་ པ་ བྱིན་ རླབས་ དང༌ བཅས་ པ། སྙན་ དངགས་ མཁན་ རྣམས་ ཀྱི་
གཙུག་ གི་ནོར་བུ་མཁས་པ་ཆེན་པོ་སློབ་དཔོན་ཙནྡྲ་གོ་མིས་མཛད་པ་
རྫོགས་སོ།། །།རྒྱ་གར་གྱི་མཁན་པོ་སུ་མ་ཏི་ཀཱིརྟི་དང་། བོད་ཀྱི་ལོ་ཙཱ་བ་མཁས་པ་ཆེན་
པོ་མར་པ་ཆོས་ཀྱི་དབང་ཕྱུག་གིས་ལེགས་པར་བསྒྱུར་བ་ལས། སླད་ཀྱི་ལྷོ་བྲག་པ་འོ་རྔུ་ལོ་
ཙཱ་བ་དྷརྨ་སེང་གེས་ལེགས་པར་གཏན་ལ་ཕབ་པ།། །།
108

ང་བློ་མ།
J{ ད་}

༄༅།། རྒྱ་ གར་ སྐད་ དུ། ཤྲཱི་ ཛྙཱ་ ན་ གུ་ ཎ་ ཕ་ ལ་ ནཱ་མསྟུ་ ཏི། བོད་ སྐད་
དུ། དཔལ་ཡེ་ཤེས་ཀྱི་ཡོན་ཏན་བཟང་པོ་ཞེས་བྱ་བའི་བསྟོད་པ། བཅོམ་
ལྡན་འདས་འཇམ་པའི་དབྱངས་ལ་ཕྱག་འཚལ་ལོ། །གང་གི་བློ་གྲོས་སྒྲིབ་
གཉིས་སྤྲིན་བྲལ་ཉི་ལྟར་རྣམ་དག་རབ་གསལ་བ། །ཇི་སྙེད་དོན་ཀུན་ཇི་
བཞིན་གཟིགས་ཕྱིར་ཉིད་ཀྱི་ཐུགས་ཀར་གླེགས་བམ་འཛིན། །གང་དག་
སྲིད་ པའི་ བཙོན་ རྭར་ མ་ རིག་ མུན་ འཐུམས་ སྡུག་ བསྔལ་ གྱིས་ གཟིར་
བའི། །འགྲོ་ ཚོགས་ ཀུན་ ལ་ བུ་ གཅིག་ ལྟར་ བརྩེ་ ཡན་ ལག་ དྲུག་ ཅུའི་
དབྱངས་ལྡན་གསུང༌། །འབྲུག་ལྟར་ཆེར་སྒྲོགས་ཉོན་མོངས་གཉིད་སློང་
ལས་ཀྱི་ལྕགས་སྒྲོག་དགྲོལ་མཛད་ཅིང་། །མ་རིག་མུན་སེལ་སྡུག་བསྔལ་
མྱུ་གུ་ཇི་སྙེད་གཅོད་མཛད་རལ་གྲི་བསྣམས། །གདོད་ནས་དག་ཅིང་ས་
བཅུའི་མཐར་སོན་ཡོན་ཏན་ལུས་རྫོགས་རྒྱལ་སྲས་ཐུ་བོའི་ སྐུ། །བཅུ་
ཕྲག་བཅུ་ དང་ བཅུ་ གཉིས་ རྒྱན་སྤྲས་བདག་བློའི་མུན་སེལ་འཇམ་པའི་
དབྱངས་ལ་འདུད། །འདི་འཇམ་དཔལ་ཡེ་ཤེས་ཡོན་ཏན་བཟང་པོ་ལ། སློབ་དཔོན་
མཚོན་ཆ་རྡོ་རྗེས་བསྟོད་པར་གྲགས་ཤིང༌། ཡང་ཁ་ཅིག་གྲུབ་ཐོབ་བརྒྱ་རྩ་སོགས་རེ་རེས་
ཀྱང་འཇམ་དབྱངས་ལ་བསྟོད་པ་རེ་བརྩམས་པས་གཅིག་མ་གཏོགས། འདི་ཁོ་ནར་གཅིག་
10

པར་བྱུང་བ་དང༌། གཅིག་གིས་ཤེས་བྱའི་མཁའ་དབྱིངས་མ་བརྩམས་ཞེས་ཀྱང་ཟེར་ཞིང༌།
ཁ་ཏོན་སོགས་བྱས་ན་ཕན་ཡོན་དཔག་ཏུ་མེད་པར་གསུངས།

འཇིག་རྟེན་དབང་ཕྱུག་ལ་བསྟོད་པ།
དགེ་སློང་མ་དཔལ་མོས་མཛད།
13

ཐུགས་རྗེ་ཆེན་པ ; བསྐུམང་
༄༅།། རྒྱ་གར་སྐད་དུ། ལོ་ཀེ་ཤྭ་རཱ་ཡ་སྟོ་ཏྲ། བོད་སྐད་དུ། འཇིག་རྟེན་
དབང་ ཕྱུག་ ལ་ བསྟོད་ པ། འཇིག་ རྟེན་ དབང་ ཕྱུག་ལ་ ཕྱག་འཚལ་
ལོ། །འཇིག་རྟེན་བླ་མ་ ས་ གསུམ་ གྱིས་ཕྱག་བྱས། ། ལྷ་དབང་ཚངས་པ་
མཆོག་ གིས་ བསྟོད་ པ་ སྟེ། །ཐུབ་ མཆོག་ རྒྱལ་ པོ་ མྱུར་ དུ་ དངོས་ གྲུབ་
སྩོལ། །སྤྱན་ རས་ གཟིགས་ མགོན་ མཆོག་ ལ་ ཕྱག་ འཚལ་ ལོ། །བདེ་
། །སྣ་ཚོགས་མཚན་གྱིས་
གཤེགས་རང་བཞིན་བདུད་རྩིའི་ངོ་བོ་འཆང་
བདེ་གཤེགས་འོད་དཔག་མེད་པའི་དབུ་རྒྱན་
སྤྲས་པའི་སྐུ་ལུས་མཆོག །
། །དྲི་མེད་རལ་པ་འཁྱིལ་
གསེར་གྱི་པདྨས་གཡོན་གྱི་ཕྱག་བརྒྱན་པ
ཅན། །
ནག་ཅུང་ ་ཟད་ སེར། །ཟླ་ བའི་ དབྱིབས་ འདྲ་ གསལ་ ཞིང་ རྫོགས་ པའི་
། །མཁུར་བ་གངས་ཀྱི་
པདྨ་ལྟར་ཡངས་མཆོག་ཏུ་མཛེས་པའི་སྤྱན
ཞལ། །
དུམ་ བུ་ ལྟ་ བུར་ དཀར། ། རི་ དྭགས་ རྒྱ་ པོའི་ དགའ་ བཞིན་ ཞལ་ སྒྲོས་
།པདྨ་གཞོན་ནུ་ལྟ་
ཉི་མ་འཆར་ཀ་ལྟར་དམར་བཙོད་ཀྱི་མདོག 
དམར། །
། །དཔུང་
སྟོན་ཀའི་སྤྲིན་ཚོགས་ལྟ་བུར་སྒྲ་སྒྲོགས་པ
བུར་མཆུ་དམར་ལ། །
གཉིས་སྣ་ཚོགས་མཚན་གྱིས་མཛེས་པ་སྟེ། །ཕྱག་མཐིལ་པདྨ་གཞོན་ནུ་ལྟ་
། །སྙན་གཉིས་རྣ་
རི་དྭགས་པགས་པ་སྐུ་ཡི་སྟོད་ན་མནབས
བུར་འཇམ། །
115

ནས ་འད ག་རྩེ་ ང བར ་ །
རྒྱན་ གཡོ་ ཞིང་ མཛེས་ པ་ མངའ། །ཕྱག་ ནི་ ཡངས་ ཤིང༌ ལྟེ་ བ་ ཟབ་ པ་
སྟེ། །པདྨ་དྲི་མ་མེད་པ་ལྟ་བུ་ལགས། །གསེར་མཆོག་སྐུ་རགས་ནོར་བུའི་
རྒྱན་ལྡན་པ། །ན་བཟའ་མཛེས་པས་སྐུ་ཡི་སྨད་བརྒྱན་པ། །རྒྱལ་བ་ཡེ་
ཤེས་རྒྱ་མཚོའི་ཕ་རོལ་ཕྱིན། །བསོད་ནམས་དུ་མ་ལས་ནི་འཁྲུངས་པའི་
མགོན། །རིམས་ དང་ནད་འཇོམས་བདེ་བ་ མཆོག་ བསྐྱེད་པ། །སྲིད་པ་
མཐར་མཛད་མཁའ་ལ་རྒྱུ་བ་དང༌། །ཀུན་ཏུ་རྒྱུ་བའི་སྐུ་མཆོག་ལ་བསྟོད་
པ། །བདུད་ རིགས་ སྣ་ ཚོགས་ སྟོབས་ ནི་ ངེས་ པར་ འཇོམས། །ཞབས་
མཆོག་རྐང་གདུབ་མཆོག་གི་སྒྲ་སྒྲོགས་ལ། །གླང་པོ་དྲེགས་དང་ངང་པའི་
སྟབས་ སུ་ གཤེགས། །བདུད་ རྩི་ ཆེན་ པོ་ ཐུགས་ ཆུད་ ཡོངས་ རྫོགས་
བརྙེས། །གསེར་ བཞིན་རྟག་ཏུ་ དགྱེས་ པའི་ རྒྱན་ མངའ་བ། །རི་བོ་གྲུ་
འཛིན་ན་ནི་དགྱེས་པར་བཞུགས། །འཇིག་རྟེན་དབང་ཕྱུག་ཁྱེད་ལ་རབ་ཏུ་
བསྟོད། དགེ་སློང་མ་དཔལ་མོས་མཛད་པ་རྫོགས་སོ།།
༧༩
116

སྒྲོལ་མ་ཉེར་གཅིག་ལ་བསྟོད་པ། །
117

ТОС

༄༅།། པོ་ཊ་ལ་ཡི་གནས་མཆོག་ནས། །ཏཱཾ་ ཡིག་ལྗང་གུ་ལས་འཁྲུངས་
ཤིང་། །ཏཱཾ་ཡིག་འོད་ཀྱིས་འགྲོ་བ་སྒྲོལ། །སྒྲོལ་མ་འཁོར་བཅས་གཤེགས་
སུ་གསོལ། །ལྷ་དང་ལྷ་མིན་ཅོད་པན་གྱིས། །ཞབས་ཀྱི་པདྨ་ལ་བཏུད་དེ། །
ཕོངས་པ་ཀུན་ལས་སྒྲོལ་མཛད་མ། །སྒྲོལ་མ་ཡུམ་ལ་ཕྱག་འཚལ་ལོ། །རྗེ་
བཙུན་འཕགས་མ་སྒྲོལ་མ་དང༌། །ཕྱོགས་བཅུ་དུས་གསུམ་བཞུགས་པ་
ཡི། །རྒྱལ་བ་སྲས་བཅས་ཐམས་ཅད་ལ། །ཀུན་ནས་དང་བས་ཕྱག་འཚལ་
ལོ། །མེ་ཏོག་བདུག་ སྤོས་ མར་མེ་དྲི། །ཞལ་ཟས་རོལ་མོ་ལ་ སོགས་
པ། །དངོས་འབྱོར་ཡིད་ཀྱིས་སྤྲུལ་ནས་ཕུལ། །འཕགས་མའི་ཚོགས་ཀྱིས་
བཞེས་སུ་གསོལ། །ཐོག་མ་མེད་ནས་ད་ལྟའི་བར། ། མི་དགེ་བཅུ་དང་
མཚམས་ མེད་ ལྔ། །སེམས་ ནི་ ཉོན་ མོངས་ དབང་ གྱུར་ པའི། །སྡིག་ པ་
ཐམས་ཅད་བཤགས་པར་བགྱི། །ཉན་ཐོས་རང་རྒྱལ་བྱང་ཆུབ་སེམས། །
སོ་སོ་སྐྱེ་བོ་ལ་སོགས་པས། །དུས་གསུམ་དགེ་བ་ཅི་བསགས་པའི། །
བསོད་ནམས་ལ་ནི་བདག་ཡི་རང༌། །སེམས་ཅན་རྣམས་ཀྱི་བསམ་པ་
དང༌། །བློ་ཡི་བྱེ་བྲག་ཇི་ལྟ་བར། ། ཆེ་ཆུང་ཐུན་མོང་ཐེག་པ་ཡི། །ཆོས་ཀྱི་
འཁོར་ལོ་བསྐོར་དུ་གསོལ། །འཁོར་བ་ཇི་སྲིད་མ་སྟོངས་བར། །མྱ་ངན་མི་

འདའ་ཐུགས་རྗེ་ཡིས། །སྡུག་བསྔལ་རྒྱ་མཚོར་བྱིང་བ་ཡི། །སེམས་ཅན་
རྣམས་ ལ་ གཟིགས་སུ་གསོལ། །བདག་ གི་ བསོད་ནམས་ཅི་བསགས་
པ། །ཐམས་ཅད་བྱང་ཆུབ་རྒྱུར་གྱུར་ནས། །རིང་པོར་མི་ཐོགས་འགྲོ་བ་
ཡི། །འདྲེན་པའི་དཔལ་དུ་བདག་གྱུར་ཅིག ། ཨོཾ་རྗེ་བཙུན་མ་འཕགས་མ་
སྒྲོལ་མ་ལ་ཕྱག་འཚལ་ལོ། །ཕྱག་འཚལ་སྒྲོལ་མ་མྱུར་མ་དཔའ་མོ། །སྤྱན་
ནི་སྐད་ཅིག་གློག་དང་འདྲ་མ། །འཇིག་རྟེན་གསུམ་མགོན་ཆུ་སྐྱེས་ཞལ་
གྱི། ། གེ་སར་ བྱེ་བ་ལས་ནི་བྱུང་མ། །ཕྱག་འཚལ་སྟོན་ཀའི་ཟླ་བ་ཀུན་
ཏུ། །གང་བ་རྒྱ་ནི་བརྩེགས་པའི་ཞལ་མ། ། སྐར་མ་སྟོང་ཕྲག་ཚོགས་པ་
རྣམས་ཀྱིས། །རབ་ཏུ་ཕྱེ་བའི་འོད་རབ་འབར་མ། །ཕྱག་འཚལ་གསེར་སྔོ་
ཆུ་ནས་སྐྱེས་ཀྱི། །པདྨས་ཕྱག་ནི་རྣམ་པར་བརྒྱན་མ། །སྦྱིན་པ་བརྩོན་
འགྲུས་དཀའ་ཐུབ་ཞི་བ། །བཟོད་པ་བསམ་གཏན་སྤྱོད་ཡུལ་ཉི་མ། །ཕྱག་
འཚལ་དེ་བཞིན་གཤེགས་པའི་གཙུག་ཏོར།། མཐའ་ཡས་རྣམ་པར་རྒྱལ་
བར་སྤྱོད་མ། ། མ་ལུས་ཕ་རོལ་ཕྱིན་པ་ཐོབ་པའི། །རྒྱལ་བའི་སྲས་ཀྱིས་
ཤིན་ཏུ་བསྟེན་མ། །ཕྱག་འཚལ་ཏུཏྟཱ་ར་ཧཱུཾ་ཡི་གེས། །འདོད་དང་ཕྱོགས་
དང༌ ནམ་ མཁའ་ གང༌ མ། །འཇིག་ རྟེན་ བདུན་ པོ་ ཞབས་ ཀྱིས་ མནན་
120

ཏེ། །ལུས་པ་མེད་པར་འགུགས་པར་ནུས་མ། །ཕྱག་འཚལ་བརྒྱ་བྱིན་མེ་
ལྷ་ཚངས་པ། །རླུང་ ལྷ་ སྣ་ ཚོགས་ དབང་ཕྱུག་མཆོད་མ། །འབྱུང་པོ་རོ་
ལངས་དྲི་ཟ་རྣམས་དང༌། །གནོད་ སྦྱིན་ཚོགས་ ཀྱིས་མདུན་ནས་བསྟོད་
མ། །ཕྱག་འཚལ་ཏྲད་ཅེས་བྱ་དང་ཕཊ་ཀྱིས། །ཕ་རོལ་འཁྲུལ་འཁོར་རབ་
ཏུ་འཇོམས་མ། །གཡས་བསྐུམ་གཡོན་བརྐྱངས་ཞབས་ཀྱིས་མནན་ཏེ། །
མེ་འབར་འཁྲུགས་པ་ཤིན་ཏུ་འབར་མ། །ཕྱག་འཚལ་ཏུ་རེ་འཇིགས་པ་
ཆེན་མོས། །བདུད་ཀྱི་དཔའ་བོ་རྣམ་པར་འཇོམས་མ། ། ཆུ་སྐྱེས་ཞལ་ནི་ཁྲོ་
གཉེར་ ལྡན་ མཛད། །དགྲ་ བོ་ ཐམས་ ཅད་ མ་ ལུས་ གསོད་མ། །ཕྱག་
འཚལ་དཀོན་མཆོག་གསུམ་མཚོན་ཕྱག་རྒྱའི། །སོར་མོས་ཐུགས་ཀར་རྣམ་
པར་བརྒྱན་མ། ། མ་ལུས་ཕྱོགས་ཀྱི་འཁོར་ལོས་བརྒྱན་པའི། །རང་གི་འོད་
ཀྱིས་ཚོགས་རྣམས་འཁྲུགས་མ། །ཕྱག་འཚལ་རབ་ཏུ་དགའ་བས་བརྗིད་
པའི། །དབུ་རྒྱན་འོད་ཀྱི་ཕྲེང་བ་སྤེལ་མ། །བཞད་པ་རབ་བཞད་ཏུཏྟཱ་ར་
ཡིས། །བདུད་དང་འཇིག་རྟེན་དབང་དུ་མཛད་མ། ། ཕྱག་འཚལ་ས་གཞི་
སྐྱོང་བའི་ཚོགས་རྣམས། །ཐམས་ཅད་འགུགས་པར་ནུས་པ་ཉིད་མ། ། ཁྲོ་
གཉེར་གཡོ་བའི་ ཡི་གེ་ཧཱུཾ་གིས། །ཕོངས་པ་ཐམས་ཅད་རྣམ་པར་སྒྲོལ་
༡

མ། །ཕྱག་འཚལ་ཟླ་བའི་དུམ་བུས་དབུ་རྒྱན། །བརྒྱན་པ་ཐམས་ཅད་ཤིན་
ཏུ་འབར་མ། །རལ་པའི་ཁྲོད་ན་འོད་དཔག་མེད་ལས། །རྟག་པར་ཤིན་ཏུ་
འོད་ནི་མཛད་མ། །ཕྱག་འཚལ་བསྐལ་པ་མཐའ་མའི་མེ་ལྟར། །འབར་
བའི་ཕྲེང་བའི་དབུས་ན་གནས་མ། །གཡས་བརྐྱངས་གཡོན་བསྐུམ་ཀུན་
ནས་ བསྐོར་ དགའ། །དགྲ་ ཡི་ དཔུང་ ནི་ རྣམ་ པར་ འཇོམས་མ། །ཕྱག་
འཚལ་ས་གཞིའི་ངོས་ལ་ཕྱག་གི །མཐིལ་གྱིས་བསྣུན་ཅིང་ཞབས་ཀྱིས་
བརྡུང་མ། །ཁྲོ་གཉེར་ཅན་མཛད་ཡི་གེ་ཧཱུཾ་གིས། །རིམ་པ་བདུན་པོ་རྣམས་
ནི་འགེམས་མ། །ཕྱག་འཚལ་བདེ་མ་དགེ་མ་ཞི་མ། །མྱ་ངན་འདས་ཞི་སྤྱོད་
ཡུལ་ ཉིད་ མ། ། སྭཱ་ ཧཱ་ ཨོ་ དང༌ ཡང་ དག་ ལྡན་ པས། །སྡིག་ པ་ ཆེན་ པོ་
འཇོམས་པ་ཉིད་མ། །ཕྱག་འཚལ་ཀུན་ནས་བསྐོར་རབ་དགའ་བའི། །
དགྲ་ཡི་ལུས་ནི་ རབ་ཏུ་འགེམས་མ། །ཡི་གེ་བཅུ་ པའི་ ངག་ནི་ བཀོད་
པའི། །རིག་པ་ཧཱུྃ་ལས་སྒྲོལ་མ་ཉིད་མ། །ཕྱག་འཚལ་ཏུ་རེའི་ཞབས་ནི་
བརྡབས་པས། །ཧཱུཾ་གི་རྣམ་པའི་ས་བོན་ཉིད་མ། ། རི་རབ་མན་ར་དང་
འབིགས་བྱེད། །འཇིག་རྟེན་གསུམ་རྣམས་གཡོ་བ་ཉིད་མ། །ཕྱག་འཚལ་
ལྷ་ཡི་མཚོ་ཡི་རྣམ་པའི། །རི་དྭགས་རྟགས་ཅན་ཕྱག་ན་བསྣམས་མ། །ཏཱ་
122

ར་ གཉིས་ བརྗོད་ ཕཊ་ ཀྱི་ ཡི་ གེས། །དུག་ རྣམས་ མ་ ལུས་ པ་ ནི་ སེལ་
མ། །ཕྱག་འཚལ་ལྷ་ཡི་ཚོགས་རྣམས་རྒྱལ་པོ། །ལྷ་དང་མིའམ་ཅི་ཡིས་
བསྟེན་མ། །ཀུན་ནས་གོ་ཆ་དགའ་བའི་བརྗིད་ཀྱིས། །རྩོད་དང་རྨི་ལམ་
ངན་པ་སེལ་མ། །ཕྱག་འཚལ་ཉི་མ་ཟླ་བ་རྒྱས་པའི། །སྤྱན་གཉིས་པོ་ལ་
འོད་རབ་གསལ་མ། །ཧ་ར་གཉིས་བརྗོད་ཏུཏྟཱ་ར་ཡིས། །ཤིན་ཏུ་དྲག་པོའི་
རིམས་ནད་སེལ་མ། །ཕྱག་འཚལ་དེ་ཉིད་གསུམ་རྣམས་བཀོད་པའི། །ཞི་
བའི་མཐུ་དང་ཡང་དག་ལྡན་མ། །གདོན་དང་རོ་ལངས་གནོད་སྦྱིན་ཚོགས་
རྣམས། །འཇོམས་པ་ཏུ་རེ་རབ་མཆོག་ཉིད་མ། །རྩ་བའི་སྔགས་ཀྱི་བསྟོད་
པ་འདི་དང༌། །ཕྱག་འཚལ་བ་ནི་ཉི་ཤུ་རྩ་གཅིག། །། ཕན་ཡོན་ནི། ལྷ་མོ་ལ་
གུས་ཡང་དག་ལྡན་པའི། ། བློ་ལྡན་གང་གིས་རབ་དྭང་བརྗོད་པས། །སྲོད་
དང་ཐོ་རངས་ལངས་པར་བྱས་ཏེ། །དྲན་པས་མི་འཇིགས་ཐམས་ཅད་རབ་
སྟེར། །སྡིག་པ་ཐམས་ཅད་རབ་ཏུ་ཞི་བ། །ངན་འགྲོ་ཐམས་ཅད་འཇོམས་
པ་ཉིད་དོ། །རྒྱལ་བ་བྱེ་བ་ ཕྲག་བདུན་རྣམས་ཀྱིས། །མྱུར་དུ་དབང་ནི་
བསྐུར་བར་འགྱུར་ལ། །འདི་ལས་ཆེ་བ་ཉིད་ནི་འཐོབ་ཅིང་། །སངས་རྒྱས་
གོ་འཕང་མཐར་ཐུག་དེར་འགྲོ། །དེ་ཡི་དུག་ནི་དྲག་པོ་ཆེན་པོ། །བསྟན་ལ་
123

གནས་པའམ་གཞན་ཡང་འགྲོ་བ། །ཟོས་པ་དང་ནི་འཐུངས་པ་ཉིད་ཀྱང༌། །
དྲན་པས་རབ་ཏུ་སེལ་བ་ཉིད་འཐོབ། །གདོན་དང་རིམས་དང་དུག་གིས་
གཟིར་ བའི། །སྡུག་བསྔལ་ཚོགས་ནི་རྣམ་ པར་ སྤོང་ སྟེ། །སེམས་ ཅན་
གཞན་པ་རྣམས་ལ་ཡང་ངོ༌། །གཉིས་གསུམ་བདུན་དུ་མངོན་པར་བརྗོད་
ན། །བུ་འདོད་པས་ནི་བུ་ཐོབ་འགྱུར་ཞིང༌། །ནོར་འདོད་པས་ནི་ནོར་
རྣམས་ཉིད་འཐོབ། །འདོད་པ་ཐམས་ཅད་ཐོབ་པར་འགྱུར་ཏེ། །བགེགས་
རྣམས་མེད་ཅིང་སོ་སོར་འཇོམས་འགྱུར། །ཕྱག་འཚལ་ཉེར་གཅིག་གིས་བསྟོད་པ་
འདི་ནི་རྣམ་པར་སྣང་མཛད་ཆེན་པོས་གསུངས་པ་སྟེ་རྒྱུད་ལས་བྱུང་བའོ།།
ཀ
121

སྒྲོལ་དཀར་བསྟོད་པ།

༄༅།། ཨོཾ་རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་ལོ། །འཁོར་བ་
ལས་སྒྲོལ་ཏཱ་རེ་མ། །ཏུཏྟཱ་རེ་ཡིས་འཇིགས་བརྒྱད་སྒྲོལ། ། ཏུ་རེས་ ན་བ་
རྣམས་ལས་སྒྲོལ། །སྒྲོལ་མ་ལ་ཡང་ཕྱག་འཚལ་བསྟོད། །པདྨ་དཀར་པོའི་
དབུས་གནས་པའི། ། ཟླ་བའི་གཟུགས་ཀྱི་གདན་སྟེང་དུ། །རྡོ་རྗེའི་སྐྱིལ་
ཀྲུང་བཅས་མཛད་མ། །མཆོག་སྦྱིན་མ་ལ་ཕྱག་འཚལ་བསྟོད། །སྟོན་ཀའི་
ཟླ་བའི་མདོག་འདྲ་ཞིང་། །ཟླ་བ་ལ་ནི་རྒྱབ་བརྟེན་མ། །རྒྱན་རྣམས་ཐམས་
ཅད་ཡོངས་སུ་རྫོགས། །ཨུཏྤལ་བསྣམས་ལ་ཕྱག་འཚལ་བསྟོད། །བཅུ་
དྲུག་ལོ་ལོན་ལུས་དང་ལྡན། །རྫོགས་སངས་རྒྱས་ཀུན་དེ་ཡི་སྲས། །འདོད་
སྦྱིན་སྐུ་ནི་འཆང་བའི་ཡུམ། །འཕགས་མ་སྒྲོལ་མ་ལ་ཕྱག་འཚལ། །འཁོར་
ལོ་དཀར་མོ་འོད་ཟེར་དཀར། །རྩིབས་བརྒྱད་ལ་ནི་ཡི་གེ་བརྒྱད། །ཡོངས་
སུ་འཁོར་བའི་རྣམ་པ་ཅན། །འཁོར་ལོ་ཅན་ལ་ཕྱག་འཚལ་ལོ། །ཞེས་པ་ནི་
ངག་དབང་གྲགས་པའི་རྒྱ་གཞུང་ངོ༌། །ཞིང་ཁམས་ཐམས་ཅད་ཡོངས་སུ་དག་པ་
ལ། །རིན་ཆེན་མེ་ཏོག་མང་པོ་གཅལ་དུ་བཀྲམ། །དུས་གསུམ་སངས་རྒྱས་
ཐམས་ཅད་སྐྱེད་པའི་ཡུམ། །ཡུམ་གྱུར་སྒྲོལ་མ་ཁྱོད་ལ་ཕྱག་འཚལ་ལོ། །
ཚིགས་བཅད་འདི་སྒྲོལ་མ་ལས་སྣ་ཚོགས་འབྱུང་བའི་རྒྱུད་ལས་གསུངས་སོ། །འཕགས་
127

མ་སྒྲོལ་མ་སྒྲོལ་མཛད་ཡུམ། །ཡིད་བཞིན་འཁོར་ལོ་ཚེ་འཕེལ་མ། ། ལྷ་
མོ་ཁྱོད་ལ་གསོལ་བ་ནི། །བདག་གི་ཚེ་ཡི་བར་ཆད་དང༌། །ནད་དང་སྡུག་
བསྔལ་ཐམས་ཅད་ལས། །ནུས་ལྡན་ཁྱོད་ཀྱིས་བསྐྱབ་ཏུ་གསོལ། །མཆོག་
དང་ཐུན་མོང་དངོས་གྲུབ་ཀུན། ། མ་ལུས་བདག་ལ་གནང་བར་མཛོད། །
འཕགས་མ་ཁྱོད་ལ་དད་བྱེད་པ། །དེ་ལ་རྟག་ཏུ་བུ་བཞིན་དགོངས། །
བདག་ ཀྱང་ ཁྱོད་ལ་གསོལ་འདེབས་ ཀྱིས། །ཐུགས་ རྗེའི་ལྕགས་ཀྱུས་
གཟུང་དུ་གསོལ། །ལྷ་མོའི་ སྐུ་མདོག་ཟླ་འདྲའི་མདོག །སྒེག་ཅིང་དུལ་
བའི་ཆ་བྱད་ཅན། །གཟུགས་བཟང་རིན་ཆེན་རྒྱན་གྱིས་སྤྲས། །མཛེས་པའི་
དར་གྱིས་སྨད་གཡོགས་ཅན། །པདྨ་ཟླ་བའི་གདན་དབུས་སུ། །ཞབས་
གཉིས་རྡོ་ རྗེ་ སྐྱིལ་ཀྲུང་བཞུགས། །ཞལ་གཅིག་ཕྱག་གཉིས་འཛུམ་བག་
ཅན། །དུས་གསུམ་སངས་རྒྱས་སྐྱེད་པའི་ཡུམ། ། ལྷ་མོ་ཁྱོད་ལ་རྟག་ཏུ་
འདུད། ། ཁྱོད་ལ་བག་ཙམ་བསྟོད་པ་ནི། །བདག་ཅག་བྱང་ཆུབ་སྒྲུབ་པ་
ལ། །དུས་འདི་ནས་བཟུང་ བྱང་ཆུབ་བར། ། མི་མཐུན་ཕྱོགས་རྣམས་ཞི་
གྱུར་ཅིག །མཐུན་རྐྱེན་ཕུན་སུམ་ཚོགས་པར་ཤོག
128

༈ ཨོཾ་དགེ་བ་མ་ནི་གཟི་བརྗིད་ཅན། །འཇིག་རྟེན་གསོ་བྱེད་སྙན་པ་
ཆེ། །མཚོ་ལྡན་མ་དང་སྤྱན་ཡངས་མ། །ཤེས་ རབ་དཔལ་དང་ བློ་འཕེལ་
མ། །བརྟེན་སྦྱིན་གསོ་སྦྱིན་མ་སྭཱ་ཧཱ། །ཨོ་ཡིག་འདོད་པའི་གཟུགས་ཆེན་
མ། །སེམས་ཅན་ཀུན་ལ་ཕན་བརྩོན་མ། །གཡུལ་ལས་སྒྲོལ་བྱེད་རྒྱལ་བ་
མོ། ། ལྷ་ མོ་ ཤེས་ རབ་ ཕར་ ཕྱིན་མ། །འཕགས་ མ་ སྒྲོལ་ མ་ ཡིད་འོང་
མ། །གར་མ་རྔ་ཆེན་དུང་ཅན་མ། །རིག་པའི་རྒྱལ་མོ་ཚིག་སྙན་མ། །ཟླ་
བའི་གདོང་ཅན་དཀར་མོ་ཆེ། ། མི་ཕམ་མ་དང་གོས་སེར་མ། ། སྒྱུ་མ་ཆེན་
མོ་དཀར་ཆེན་མོ། །སྟོབས་ཆེན་ཕ་རོལ་གནོན་པ་མོ། །དྲག་མོ་ཆེན་མོ་
གཏུམ་ཆེན་མོ། །སྡང་བའི་སེམས་ཅན་རླག་བྱེད་མ། །རབ་ཏུ་ཞི་མ་ཞི་
གཟུགས་མ། །རྣམ་པར་རྒྱལ་མ་འབར་འོད་མ། །གློག་གི་ཕྲེང་མ་རྒྱལ་
མཚན་མ། །རལ་གྲི་འཁོར་ལོ་གཞུ་ཐོགས་མཚོན། །སྨུག་བྱེད་རིངས་བྱེད་
ནག་མོ་དང་། །དུས་མཚན་མ་དང་མཚན་སྤྱོད་མ། །སྲུང་བྱེད་རྨོངས་བྱེད་
ཞི་བ་མོ། ། ཞུ་ མ་ དགེ་མ་ སུ་ སྒྲོལ་མ། ། ཚངས་ རིག་ མ་ དང༌ རིག་ བྱེད་
ཡུམ། །གསང་ལེན་མ་དང་ཕུག་གནས་མ། །བཀྲ་ཤིས་བདེ་བྱེད་ཞི་བྱེད་
མ། །སྐྱེས་ པ་ རིག་བྱེད་ཡིད་མགྱོགས་མ། །ཐོད་པ་ཅན་མ་ཤུགས་ཆེན་
129)

མ། །མཚམས་མ་བདེན་མ་གཞན་ལས་རྒྱལ། །དེད་དཔོན་ཆེན་མོ་སྙིང་
རྗེས་འཇུག །ཉམས་ལ་ལམ་ནི་རབ་སྟོན་མ། །མཆོག་སྟེར་འཆོས་བྱེད་
སྟོན་པ་མོ། །བུད་མེད་གཟུགས་ལ་དཔག་མེད་གནོན། །གྲུབ་མ་རི་ཁྲོད་
རྣལ་འབྱོར་མ། །གདོལ་མ་ངེས་མ་བདུད་རྩི་མ། །ནོར་ཆེན་བསོད་ནམས་
སྐལ་ཆེན་མ། །སྐལ་བཟང་མ་དང་གྲོགས་སྟོན་མ། །གཤིན་རྗེ་སྐྲག་བྱེད་
འཇིགས་བྱེད་མ། །དྲག་ཤུལ་དྲག་ཤུལ་དཀའ་ཐུབ་ཆེ། །འགྲོ་ལ་གཅིག་ཏུ་
ཕན་བརྩོན་མ། །སྐྱོབ་མ་ གུས་ ལ་ གཉེན་ གཤིན་མ། ། ཞི་མ་ཕྲ་མོ་ངག་
དབང་ཕྱུག །རྟག་མ་ཀུན་གྱི་མར་གྱུར་མ། །དོན་ཀུན་སྒྲུབ་བྱེད་བཟང་པོ་
མ། །སྦས་ མ་ མ་ མ་ ནོར་ སྦྱིན་ མ། །འཇིགས་ མེད་ གོ་ ཏམ་ མཱ་ རབ་
བཤད། །དཔལ་ལྡན་འཇིག་རྟེན་དབང་སྲས་མོ། །ཡོན་ཏན་མཐའ་ཡས་
སྒྲོལ་མའི་མཚན། །བསམ་པ་ཐམས་ཅད་རྫོགས་བྱེད་པའོ། ། ཨོཾ་ཏཱ་རེ་ཀྲྀ་པཱ་
བ་ལཾ་བ་ན། །མེ་ཏྲ་ཡཱ་ཏྨ་ཀེ་ཤ་པ་ཎཱི་ཡེ་སྭཱ་ཧཱ། །
ཞེས་མཚན་བརྒྱ་རྩ་བརྒྱད་ཀྱི་བསྟོད་པ་སྤྱན་རས་གཟིགས་ཀྱིས་གསུངས་པའོ།།
༈ སེངྒེ་གླང་ཆེན་མེ་སྦྲུལ་ཆོམ་རྐུན་དང༌། །ལྕགས་སྒྲོགས་རྒྱ་མཚོ་ཤ་ཟའི་
འཇིགས་པ་རྣམས། །ཞི་མཛད་ཟླ་བའི་འོད་ལྟར་མཛེས་པའི་སྐུ།། བཅོམ་
13()

ལྡན་སྒྲོལ་མ་ཁྱོད་ལ་ཕྱག་འཚལ་ལོ། །ཁྱོད་ཀྱི་ཞབས་ཀྱི་པདྨ་གཉིས་ལ་
ནི། །ཡན་ལག་མཆོག་གིས་རབ་ཏུ་གཏུགས་གྱུར་ན། །མངོན་འདོད་བདེ་
བའི་འབྲས་བུ་སྨིན་མཛད་མ། །བཅོམ་ལྡན་སྒྲོལ་མ་ཁྱོད་ལ་ཕྱག་འཚལ་
ལོ། །འདབ་མ་བརྒྱ་ལྡན་ཡངས་པའི་སྙིང་པོ་ནི། །གསེར་ཞུན་ཉི་མ་འཆར་
ཀའི་མདོག་འདྲ་ཞིང༌། །རྡུལ་བྲལ་སྟོན་ཀའི་ཟླ་ལྟར་དྲི་མེད་མ། །བཅོམ་
ལྡན་སྒྲོལ་མ་ཁྱོད་ལ་ཕྱག་འཚལ་ལོ། །དྲང་སྲོང་གཙོ་དང་གྲུབ་པ་ལྟོ་འཕྱེ་
ཆེ། །གཤིན་རྗེ་སྲིན་པོ་གནོད་སྦྱིན་ལྷ་མིན་དང༌། ། ལྷ་ཚོགས་རྣམས་ཀྱིས་
ཞབས་ ལ་ ཕྱག་ བྱས་ པའི། །བཅོམ་ ལྡན་ སྒྲོལ་ མ་ ཁྱོད་ ལ་ ཕྱག་ འཚལ་
ལོ། ། གླིང་དང་ནགས་ཚལ་སྟུག་པོ་རི་ཁྲོད་དང་། །ཕུག་དང་ཆུ་ཀླུང་རི་བོའི་
རྩེ་རྣམས་སུ། །དུས་རྣམས་ཀུན་ཏུ་བཞུགས་པར་གྱུར་པ་ཡི། །བཅོམ་ལྡན་
སྒྲོལ་མ་ཁྱོད་ལ་ཕྱག་ཟ །སེངྒེ་སྟག་དང་གླང་པོ་མཚོ་ཆེན་དང༌། །མེ་དང་
འཆིང་བ་རྐུན་པོ་སྦྲུལ་གདུག་གི །གནོད་པ་ཐམས་ཅད་རབ་ཏུ་འཇོམས་
མཛད་མ། །བཅོམ་ལྡན་སྒྲོལ་མ་ཁྱོད་ལ་ཕྱག་ཟ །ཏཱ་རེ་ཏུཏྟཱ་རེ་དང་ཏུ་རེ་
ཡིས། །གཡུལ་གྱི་མཚོན་ཆ་ཟློག་མཛད་ཕན་པར་དགོངས། །
131

འཇིགས་དང་རྨི་ལམ་ངན་པ་འཇོམས་མཛད་མ
། །བཅོམ་ལྡན་སྒྲོལ་མ་
ཁྱོད་ལ་ཕྱག་༴ །
ཐུགས་རྗེས་ནོན་པའི་ཐབས་ཀྱིས་གང་དང་གང་། །
སེམས་ཅན་གཟིགས་གྱུར་དེ་ཡི་དཔལ་འཕེལ་གྱུར
། །སྒྲོལ་མས་མི་བསླུའི་
འབྲས་ བུ་མྱུར་ཐོབ་མཛད། །བཅོམ་ ལྡན་ སྒྲོལ་ མ་ ཁྱོད་ ལ་ ཕྱག་ འཚལ་
ལོ། །སངས་རྒྱས་བཅོམ་ ལྡན་ འདས་ ཀྱིས་སྒྲོལ་མ་ལ་བསྟོད་པ་ཚིགས་བཅད་བརྒྱད་
པའོ།། །།
༈ རྗེ་བཙུན་བཅོམ་ལྡན་འདས་མ་ཐུགས་རྗེ་ཅན
། །བདག་དང་
མཐའ་ ཡས་ སེམས་ཅན་ཐམས་ཅད་ཀྱི། །སྒྲིབ་གཉིས་བྱང་ཞིང་ཚོགས་
གཉིས་ མྱུར་ རྫོགས་ ཏེ། །རྫོགས་ པའི་ སངས་ རྒྱས་ ཐོབ་ པར་ མཛད་ དུ་
གསོལ། །དེ་མ་ཐོབ་ཀྱི་ཚེ་རབས་ཀུན་ཏུ་ཡང་། ། ལྷ་དང་མི་ཡི་བདེ་བའི་
མཆོག་ཐོབ་ནས། །ཐམས་ཅད་མཁྱེན་པ་སྒྲུབ་པར་བྱེད་པ་ལ། །བར་ཆད་
གདོན་བགེགས་རིམས་དང་ནད་ལ་སོགས། །དུས་མིན་འཆི་བར་གྱུར་པ་
སྣ་ཚོགས་དང༌། །རྨི་ལམ་ངན་དང་མཚན་མ་ངན་པ་དང༌། །འཇིགས་པ་
བརྒྱད་སོགས་ཉེ་བར་འཚེ་བ་རྣམས། །མྱུར་དུ་ཞི་ཞིང་མེད་པར་མཛད་དུ་
གསོལ། །
འཇིག་རྟེན་འཇིག་རྟེན་ལས་ནི་འདས་པ་ཡི། །བཀྲ་ཤིས་བདེ་
132

ལེགས་ཕུན་སུམ་ཚོགས་པ་རྣམས། །འཕེལ་ཞིང་རྒྱས་པའི་དོན་རྣམས་མ་
ལུས་པ། །འབད་མེད་ལྷུན་གྱིས་གྲུབ་པར་མཛད་དུ་གསོལ། །སྒྲུབ་ལ་
བརྩོན་ཞིང་ དམ་ ཆོས་ འཕེལ་བ་དང༌། །རྟག་ཏུ་ཁྱོད་ སྒྲུབ་ ཞལ་ མཆོག་
མཐོང་བ་དང༌། །སྟོང་ཉིད་དོན་རྟོགས་བྱང་སེམས་རིན་པོ་ཆེ། །ཡར་ངོའི་
ཟླ་ལྟར་འཕེལ་ཞིང་རྒྱས་པར་མཛོད། །རྒྱལ་བའི་དཀྱིལ་འཁོར་བཟང་ཞིང་
དགའ་བ་དེར། །པདྨོ་དམ་པ་ཤིན་ཏུ་མཛེས་ལས་སྐྱེས། །སྣང་བ་མཐའ་
ཡས་རྒྱལ་བས་མངོན་གསུམ་དུ། །ལུང་བསྟན་པ་ཡང་བདག་གིས་དེར་
ཐོབ་ཤོག །བདག་གིས་ཚེ་རབས་ཀུན་ཏུ་བསྒྲུབས་པའི་ལྷ། །དུས་གསུམ་
སངས་རྒྱས་ཀུན་གྱི་ཕྲིན་ལས་མ། །སྔོ་ལྗང་ཞལ་གཅིག་ཕྱག་གཉིས་མྱུར་
ཞི་མ། །ཡུམ་གྱུར་ཨུཏྤལ་བསྣམས་པའི་བཀྲ་ཤིས་ཤོག །རྒྱལ་ཡུམ་སྒྲོལ་
མ་ ཁྱེད་ སྐུ་ ཅི་ འདྲ་དང༌ ། །འཁོར་ དང༌ སྐུ་ ཚེའི་ ཚད་ དང༌ ཞིང་ ཁམས་
སུ། །ཁྱེད་ཀྱི་མཚན་མཆོག་བཟང་པོ་ཅི་འདྲ་བ། །དེ་འདྲ་ཁོ་ནར་བདག་
སོགས་ འགྱུར་ བར་ ཤོག །ཁྱེད་ ལ་བསྟོད་ ཅིང་ གསོལ་ བ་ བཏབ་ པའི་
མཐུས། །བདག་སོགས་གང་དུ་གནས་པའི་ས་ཕྱོགས་དེར། །ནད་གདོན་
+ 9 ཀ་
133

དབུལ་ཕོངས་འཐབ་རྩོད་ཞི་བ་དང༌། །ཆོས་དང་བཀྲ་ཤིས་འཕེལ་བར་
མཛད་དུ་གསོལ། ཆོས་རྒྱལ་ཁྲི་སྲོང་གིས་གསུངས་པ་གྲགས་སོ། །
134

གསོལ་འདེབས་བར་ཆད་ལམ་སེལ།
1.35

༄༅།། ཨོཾ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཆོས་སྐུ་སྣང་བ་མཐའ་ཡས་ལ་
གསོལ་བ་འདེབས༔ ལོངས་སྐུ་ཐུགས་རྗེ་ཆེན་པོ་ལ་གསོལ་བ་འདེབས༔
སྤྲུལ་སྐུ་པདྨ་ འབྱུང་ གནས་ ལ་ གསོལ་བ་འདེབས༔ བདག་གི་ བླ་མ་ངོ༌
མཚར་སྤྲུལ་པའི་སྐུ༔ རྒྱ་གར་ཡུལ་དུ་སྐུ་འཁྲུངས་ཐོས་བསམ་མཛད༔ བོད་
ཡུལ་དབུས་སུ་ཞལ་བྱོན་དྲེགས་པ་བཏུལ༔ ཨོ་རྒྱན་ཡུལ་དུ་སྐུ་བཞུགས་
འགྲོ་དོན་མཛད༔ ཐུགས་ རྗེས་ བདག་ ལ་ བྱིན་གྱིས་རློབས༔ བརྩེ་བས་
བདག་སོགས་ལམ་སྣ་དྲོངས༔ དགོངས་པས་བདག་ལ་དངོས་གྲུབ་སྩོལ༔
ནུས་པས་བདག་སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་སོལ༔ ནང་
གི་བར་ཆད་ནང་དུ་སོལ༔ གསང་བའི་བར་ཆད་དབྱིངས་སུ་སོལ༔ གུས་
པས་ཕྱག་འཚལ་སྐྱབས་སུ་མཆི༔ ཨོཾ་ཨཱ༔ཧཱུྃ་བཛྲ་གུརུ་པདྨ་སིདྡྷི་ཧཱུྃ༔ སྐུ་ཡི་ངོ་
མཚར་མཐོང་བའི་ཚེ༔ གཡས་པས་རལ་གྲིའི་ཕྱག་རྒྱ་མཛད༔ གཡོན་པས་
འགུགས་པའི་ཕྱག་རྒྱ་མཛད༔ ཞལ་བགྲད་མཆེ་གཙིགས་གྱེན་ལ་གཟིགས༔
རྒྱལ་བའི་གདུང་འཛིན་འགྲོ་བའི་མགོན༔ ཐུགས་རྗེས་བདག་ལ་ཟ བརྩེ་
བས་ཟ དགོངས་པས་ཟ ནུས་པས་ཟ ཕྱི་ཡི༴ ནང་གི་ཌ གསང་བའི་རྫ གུས་
པས་༤ ཨོཾ་ ཨཱཧཱུྃ་ ༤ དམ་ཆོས་ རིན་ཆེན་གསན་པའི་ཚེ༔ སྐུ་གསལ་འོད་
137

ཟེར་ མདངས་ དང༌ ལྡན༔ ཕྱག་ གཡས་ སྡེ་ སྣོད་ གླེགས་ བམ་ བསྣམས༔
གཡོན་པས་ཕུར་ པའི་པུ་སྟི་བསྣམས༔ ཟབ་མོའི་ ཆོས་རྣམས་ཐུགས་ སུ་
ཆུད༔ ཡང་ལེ་ཤོད་ཀྱི་པཎྜི་ཏ༔ ཐུགས་རྗེས་བདག་ལ་ཟ བརྩེ་བས་ཟ
དགོངས་པས་༴ ནུས་པས་= ཕྱི་ཡི་༴ ནང་གི་ཟ གསང་བའི་ཟླ གུས་པས་
ཨོཾ་ ཨཱཧཱུྃ་ ༴ དམ་ཅན་དམ་ལ་བཏགས་ པའི་ ཚེ༔ དྲི་མེད་གནས་ མཆོག་
ཉམས་རེ་དགའ༔ རྒྱ་གར་བོད་ཡུལ་ས་མཚམས་སུ༔ བྱིན་གྱིས་བརླབས་
ནས་བྱོན་པའི་ཚེ༔ དྲི་བསུང་སྤོས་ངད་ལྡན་པའི་རི༔ མེ་ཏོག་པདྨ་དགུན་
ཡང་སྐྱེ༔ ཆུ་མིག་བྱང་ཆུབ་བདུད་རྩིའི་ཆུ༔ བདེ་ལྡན་དེ་ཡི་གནས་མཆོག་ཏུ
སྐྱེས་མཆོག་ ཚུལ་ བཟང་ ཆོས་ གོས་ གསོལ༔ ཕྱག་གཡས་རྡོ་ རྗེ་ རྩེ་དགུ་
བསྣམས༔ གཡོན་ པས་ རིན་ཆེན་ཟ་མ་ཏོག༔ རཀྟ་བདུད་ རྩིས་ནང་དུ་
གཏམས༔ མཁའ་འགྲོ་དམ་ཅན་དམ་ལ་བཏགས༔ ཡི་དམ་ཞལ་གཟིགས་
དངོས་གྲུབ་བརྙེས༔ ཐུགས་རྗེས་བདག་ལ་༴ བརྩེ་བས་༤ དགོངས་པས་
ནུས་ པས་ = ཕྱི་ཡི་ཟླ ནང་གི་ཟ གསང་བའི་ ཟ གུས་ པས་ = ཨོ་ ཨཱཿཧཱུྃ་
རྒྱལ་བའི་བསྟན་པ་བཙུགས་པའི་ཚེ༔ གཡའ་རི་ནགས་ལ་སྒྲུབ་པ་མཛད༔
བསྙེན་ཕུར་ནམ་མཁའི་དབྱིངས་སུ་འཕང་༔ རྡོ་རྗེའི་ཕྱག་རྒྱས་བླངས་ཤིང་
138

མེ་འབར་འཁྲུགས་ཤིང་
བསྒྲིལ་ཞིང༌ཙནྡན་ནགས་སུ་འཕང་༔ 
བསྒྲིལ༔ 
ཡཀྭ་ནག་པོ་རྡུལ་དུ་
མཚོ་ཡང་སྐེམ༔ སྲིབ་ཀྱི་མུ་སྟེགས་ས་གང་བསྲེགསཿ 
བརླག༔ འགྲན་ གྱི་དོ་མེད་ བདུད་ ཀྱི་ གཤེད༔ ཐུགས་ རྗེས་ བདག་ ལ་ ༤
བརྩེ་བས་༤ དགོངས་པས་༴ ནུས་པས་༴ ཕྱི་ཡི་༴ ནང་གི་ གསང་བའི་
གུས་པས་ཟ ཨོཾ་ཨཱ༔ཧཱུྃ་ སྲིན་པོའི་ཁ་གནོན་མཛད་པའི་ཚེ༔ ཁྱིའུ་ཆུང་སྤྲུལ་
ཚེམས་
ཡ་མཚན་གཟུགས་བཟང་ཁ་དོག་ལེགསཿ 
སྐུའི་ཆ་ལུགས་ཅན༔ 
དགུང་ལོ་བཅུ་དྲུག་ལོན་པའི་ཚུལ༔ རིན་
འགྲིགས་དབུ་སྐྲ་སེར་ལ་མཛེས༔ 
ཕྱག་གཡས་འཁར་བའི་ཕུར་པ་བསྣམས༔
ཆེན་རྒྱན་ཆ་སྣ་ཚོགས་གསོལ༔ 
བདུད་ དང༌ སྲིན་པོའི་ ཁ་ གནོན་མཛད༔ གཡོན་པས་སེང་ལྡེང་ཕུར་པ་
མགུལ་ན་ལྕགས་ཀྱི་ཕུར་
བསྣམས༔ མོས་པའི་བུ་ལ་སྲུང་སྐྱོབས་མཛད༔ 
གཉིས་མེད་སྤྲུལ་སྐུ་འཛམ་
ཡི་དམ་ལྷ་དང་གཉིས་སུ་མེད༔ 
པ་བསྣམས༔ 
གླིང་བརྒྱན༔ ཐུགས་རྗེས་བདག་ལ་༴ བརྩེ་བས་ཟ དགོངས་པས་༴ ནུས་
པས་༴ ཕྱི་ཡི་ཟླ ནང་གི་༴ གསང་བའི་ཟ གུས་པས་༴ ཨོཾ་ཨཱཿཧཱུྃ༴ འདྲེ་ཡི་
མདའ་རྒྱང་གང་
མེ་དཔུང་ཤོད་ཀྱི་ས་གཞི་ལཿ 
ཡུལ་དུ་དགོངས་པའི་ཚེ༔ 
པདྨའི་ནང་ན་དགོངས་
གི་མཚོ་ནང་དུ༔ པདྨའི་སྟེང་དུ་བསིལ་བསིལ་འདྲ༔ 
13)

པ་མཛད༔ མཚན་ཡང་པདྨ་འབྱུང་གནས་ཞེས༔ རྫོགས་པའི་སངས་རྒྱས་
དངོས་སུ་བྱོན༔ དེ་འདྲའི་སྤྲུལ་སྐུ་ཡ་མཚན་ཅན༔ ཐུགས་རྗེས་བདག་ལ་
བརྩེ་བས་༤ དགོངས་པས་༔ ནུས་པས་ཟ ཕྱི་ཡི་ཟླ ནང་གི་ཟ གསང་བའི་
གུས་པས་༤ ཨོཾ་ཨཱ༔ཧཱུྃ་༤ བོད་ཀྱི་ཉི་མ་མཛད་པའི་ཚེ༔ དད་ལྡན་འགྲོ་བ་
འདྲེན་པའི་དཔལ༔ གང་ལ་གང་འདུལ་སྐུར་བསྟན་ནས་ཟ གཙང་ཁ་ལ་ཡི་
ལ་ཐོག་ཏུ༔ དགྲ་ལྷའི་དགེ་བསྙེན་དམ་ལ་བཏགས ཡུལ་ནི་ཚ་བའི་ཚ་
ཤོད་ དུ༔ ལྷ་ ཡི་ དགེ་ བསྙེན་ དྲེགས་ པ་ ཅན༔ ཉི་ ཤུ་ རྩ་ གཅིག་ དམ་ ལ་
བཏགས༔ མང་ཡུལ་དེ་ཡི་བྱམས་སྤྲིན་དུ༔ དགེ་སློང་བཞི་ལ་དངོས་གྲུབ་
གནང་༔ ཁྱད་པར་འཕགས་པའི་རིག་འཛིན་མཆོག༔ ཐུགས་རྗེས་བདག་
ལ་ཟ བརྩེ་བས་རྔ དགོངས་པས་ ནུས་པས་༴ ཕྱི་ཡི་ཟླ ནང་གི་༴ གསང་
བའི་ཆགུས་པས་༤ ཨོཾ་ཨཱ༔ཧཱུྃ་ཟདཔལ་མོ་ཐང་གི་དཔལ་ཐང་དུ༔ བརྟན་མ་
བཅུ་གཉིས་དམ་ལ་བཏགས༔ བོད་ཡུལ་ཁ་ལའི་ལ་ཐོག་ཏུ གངས་དཀར་
ཤ་མེད་དམ་ལ་བཏགས༔ འདམ་ཤོད་ལྷ་བུའི་སྙིང་དྲུང་དུ༔ ཐང་ལྷ་ཡར་
བཞུད་དམ་ལ་བཏགས༔ ཧས་པོ་རི་ཡི་ཡང་གོང་དུ༔ ལྷ་སྲིན་ཐམས་ཅད་
དམ་ལ་བཏགས༔ ཆེ་བའི་ལྷ་འདྲེ་ཐམས་ཅད་ཀྱིསལ་ལས་སྲོག་གི་སྙིང་
140

པོ་ཕུལ༔ ལ་ལས་བསྟན་པ་བསྲུང་བར་བྱསཿ ལ་ལས་བྲན་དུ་ཁས་བླངས་
བྱསཿ མཐུ་དང་རྫུ་ འཕྲུལ་སྟོབས་པོ་ཆེ༔ ཐུགས་རྗེས་བདག་ལ་ཟ བརྩེ་
བས་ ༤ དགོངས་ པས་ ༤ ནུས་ པས་ ༤ ཕྱི་ ཡི་ ༤ ནང་ གི་ ༤ གསང་ བའི་
གུས་པས་༴ ཨོཾ་ཨཱ༔ཧཱུྃ་༴ དམ་པ་ཆོས་ཀྱི་བསྟན་པ་ནི༔ རྒྱལ་མཚན་ལྟ་བུར་
བཙུགས་ པའི་ ཚེ༔ བསམ་ཡས་ མ་ བཞེངས་ ལྷུན་ གྱིས་གྲུབ༔ རྒྱལ་ པོའི་
དགོངས་པ་མཐར་ཕྱིན་མཛད༔ སྐྱེས་མཆོག་གསུམ་གྱི་མཚན་ཡང་གསོལ༔
གཅིག་ནི་པདྨ་འབྱུང་གནས་ཞེས༔ གཅིག་ནི་པདྨ་སམྦྷ་ཝ༔ གཅིག་ནི་མཚོ་
སྐྱེས་རྡོ་རྗེ་ཞེས༔ གསང་མཚན་རྡོ་རྗེ་དྲག་པོ་རྩལ༔ ཐུགས་རྗེས་བདག་ལ་
བརྩེ་བས་༤ དགོངས་པས་༤ ནུས་པས་༴ ཕྱི་ཡི་ཟླ ནང་གི་ཟླ གསང་བའི་
གུས་པས་༤ ཨོཾ་ཨཱཿཧཱུྃ་༔ བསམ་ཡས་མཆིམས་ཕུར་སྒྲུབ་པ་མཛད༔ རྐྱེན་
ངན་ ཟློག་ཅིང་དངོས་གྲུབ་ གནང་ ༔ རྗེ་ བློན་ཐར་པའི་ལམ་ལ་ བཀོད༔
གདོན་ གཟུགས་བོན་གྱི་བསྟན་པ་བསྣུབས༔ ཆོས་སྐུ་དྲི་མེད་ རིན་ཆེན་
བསྟན༔ སྐལ་ལྡན་ སངས་ རྒྱས་ ས་ ལ་ བཀོད༔ ཐུགས་ རྗེས་ བདག་ ལ་ཟླ
བརྩེ་བས་༤ དགོངས་པས་༤ ནུས་པས་༤ ཕྱི་ཡི་ཟླ ནང་གི་ཟ གསང་བའི་
གུས་པས་= ཨོཾ་ཨཱ༔ཧཱུྃ་༤ དེ་ནས་ཨོ་རྒྱན་ཡུལ་དུ་བྱོན༔ ད་ལྟ་སྲིན་པོའི་ཁ་
11}

གནོན་མཛད༔ མི་ལས་ལྷག་གྱུར་ཡ་མཚན་ཆེ༔ སྤྱོད་པ་རྨད་བྱུང་ངོ་མཚར་
ཆེ༔ མཐུ་དང་ རྫུ་ འཕྲུལ་སྟོབས་པོ་ཆེ༔ ཐུགས་ རྗེས་ བདག་ ལ་ ཟ བརྩེ་
བས་ ༤ དགོངས་ པས་ ༴ ནུས་ པས་ ༤ ཕྱི་ ཡི་ ཌ ནང་ གི་ ༤ གསང་ བའི་
གུས་པས་༴ ཨོཾ་ཨཱ༔ཧཱུྃ་༴ སྐུ་གསུང་ཐུགས་ལྡན་འགྲོ་བ་འདྲེན་པའི་དཔལ༔
སྒྲིབ་པ་ཀུན་ སྤངས་ ཁམས་ གསུམ་ས་ལེར་མཁྱེན༔ དངོས་གྲུབ་མཆོག་
བརྙེས་བདེ་ཆེན་མཆོག་གི་ སྐུ༔ བྱང་ཆུབ་སྒྲུབ་པའི་བར་ཆད་ངེས་པར་
སེལ༔ ཐུགས་རྗེས་བདག་ལ་བྱིན་གྱིས་རློབས༔ བརྩེ་བས་བདག་སོགས་
ལམ་ སྣ་དྲོངས༔ དགོངས་ པས་ བདག་ ལ་ དངོས་ གྲུབ་ སྩོལ༔ ནུས་པས་
བདག་སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་སོལ༔ ནང་གི་བར་
ཆད་ནང་དུ་སོལ༔ གསང་བའི་བར་ཆད་དབྱིངས་སུ་སོལ༔ གུས་པས་ཕྱག་
འཚལ་སྐྱབས་སུ་མཆི༔ ཨོཾ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨོྃ་ཨཱ༔ཧཱུྃ་བཛྲ་གུ་
རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛ༔ སིདྡྷི་ཕ་ལ་ཧཱུྃ་ཨཱ༔
142

གསོལ་འདེབས་བསམ་པ་ལྷུན་གྲུབ།
O
| + 3

is
 We

༡༥
༄༅།། ཨེ་མ་ཧོ༔ ནུབ་ཕྱོགས་བདེ་བ་ཅན་གྱི་ཞིང་ ཁམས་སུ༔ སྣང་བ་
མཐའ་ཡས་ཐུགས་ རྗེའི་བྱིན་རླབས་གཡོས༔ སྤྲུལ་སྐུ་པདྨ་འབྱུང་གནས་
འགྲོ་དོན་
བྱིན་བརླབས་ཏེ༔ འཛམ་བུའི་གླིང་དུ་འགྲོ་བའི་དོན་ལ་བྱོན༔ 
ཨོ་རྒྱན་པདྨ་འབྱུང་གནས་ལ་གསོལ་བ་
རྒྱུན་ཆད་མེད་པའི་ཐུགས་རྗེ་ཅན༔ 
རྒྱལ་པོ་ཁྲི་
འདེབས༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ 
སྲོང་ལྡེའུ་བཙན་མན་ཆད་ནས༔ ཆོས་ རྒྱལ་ གདུང་བརྒྱུད་མཐའ་ ལ་ མ་
བོད་ཀྱི་
སྟོངས་བར༔ དུས་གསུམ་རྒྱུན་ཆད་མེད་པར་བྱིན་གྱིས་རློབས༔ 
ཆོས་སྐྱོང་རྒྱལ་པོའི་གཉེན་གཅིག་པུ༔རྒྱལ་པོ་ཆོས་སྤྱོད་སྐྱོང་བའི་ཐུགས་རྗེ་
བསམ་པ་ལྷུན་
ཅན༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ 
གྱིས་ འགྲུབ་ པར་ བྱིན་གྱིས་རློབས༔ སྐུ་ནི་ལྷོ་ནུབ་སྲིན་པོའི་ ཁ་ གནོན་
མ་རིག་
ཐུགས་རྗེས་བོད་ཀྱི་སེམས་ཅན་ཡོངས་ལ་གཟིགས༔ 
མཛད༔ 
ལོག་པའི་སེམས་ཅན་འདྲེན་པའི་དཔལཉོན་མོངས་གདུལ་དཀའི་སེམས་
བརྩེ་གདུང་རྒྱུན་ཆད་མེད་པའི་ཐུགས་རྗེ་ཅན༔
ཅན་ཐབས་ཀྱིས་འདུལ༔ 
ཨོ་རྒྱན་པདྨ་འབྱུང་གནས་ལ་རྔ བསམ་པ་ལྷུན་གྱིས་ཟ དུས་ངན་སྙིགས་
ནངས་རེ་དགོངས་རེ་བོད་ཀྱི་དོན་ལ་བྱོན༔
མའི་མཐའ་ལ་ཐུག་པའི་ཚེ༔ 
145

ཉི་ཟེར་འཆར་སྡུད་མདངས་ལ་བཅིབས་ཏེ་བྱོན༔ ཡར་ངོ་ཚེས་བཅུའི་དུས་
སུ་དངོས་སུ་བྱོན༔ འགྲོ་དོན་སྟོབས་ཆེན་མཛད་པའི་ཐུགས་རྗེ་ཅན༔ ཨོ་
རྒྱན་པདྨ་འབྱུང་༔ བསམ་པ་ལྷུན་༴ ལྔ་བརྒྱའི་ཐ་མ་རྩོད་དུས་སྙིགས་མ་
ལ༔ སེམས་ཅན་ཐམས་ཅད་ཉོན་མོངས་དུག་ལྔ་རགས༔ ཉོན་མོངས་དུག་
ལྔ་ རང་ རྒྱུད་ སྤྱོད་ པའི་ ཚེ༔ དེ་ འདྲའི་ དུས་ ན་ གུ་ རུའི་ ཐུགས་ རྗེས་
སྐྱོབས༔ དད་ ལྡན་ མཐོ་ རིས་འདྲེན་ པའི་ ཐུགས་ རྗེ་ ཅན༔ ཨོ་ རྒྱན་ པདྨ་
འབྱུང་ ཟ བསམ་ པ་ ལྷུན་ ༤ ཧོར་ སོག་ འཇིགས་ པའི་དམག་ གིས་ མཐའ་
བསྐོར་ནས༔ ཆོས་འཁོར་གཉན་པོ་འཇིག་ལ་ཐུག་པའི་ཚེ༔ ཡིད་གཉིས་ཐེ་
ཚོམ་མེད་པར་གསོལ་བ་འདེབས༔ ཨོ་རྒྱན་ལྷ་སྲིན་སྡེ་བརྒྱད་འཁོར་དང་
བཅས༔ ཧོར་སོག་དམག་ དཔུང་བཟློག་པར་ཐེ་ཚོམ་མེད༔ ཨོ་རྒྱན་པདྨ་
འབྱུང་རྔ བསམ་པ་ལྷུན་ཟ སེམས་ཅན་སྒྱུ་ལུས་འཇིག་པའི་ནད་བྱུང་ཚེ༔
མི་བཟོད་སྡུག་སྡུག་བསྔལ་ནད་ཀྱིས་ཉེན་པ་ན༔ ཡིད་གཉིས་ཐེ་ཚོམ་མེད་
པར་གསོལ་བ་འདེབས༔ ཨོ་རྒྱན་སྨན་གྱི་བླ་དང་དབྱེར་མེད་པས༔ཚེ་ཟད་
མ་ཡིན་བར་ཆད་ངེས་པར་སེལ༔ ཨོ་རྒྱན་པདྨ་འབྱུང་༔ བསམ་པ་ལྷུན་
༴ འབྱུང་བ་དགྲར་ལངས་ས་བཅུད་ཉམས་པའི་ཚེ༔ སེམས་ཅན་མུ་གེའི་
14)

ནད་ཀྱིས་ཉེན་པ་ན༔ ཡིད་གཉིས་ཐེ་ཚོམ་= ཨོ་རྒྱན་མཁའ་འགྲོ་ནོར་ལྷའི་
ཚོགས་དང་བཅས༔ དབུལ་ཕོངས་བཀྲེས་སྐོམས་སེལ་བར་ཐེ་ཚོམ་མེད༔
ཨོ་རྒྱན་པདྨ་འབྱུང་རྔ བསམ་པ་ལྷུན་༤ ལས་ཅན་འགྲོ་བའི་དོན་དུ་གཏེར་
འདོན་ནདམ་ཚིག་ཟོལ་ཟོག་མེད་པའི་དཔའ་གདིང་གིས༔ ཡིད་གཉིས་ཐེ་
ཚོམ་མེད་༤ ཨོ་རྒྱན་ཡི་དམ་ལྷ་དང་དབྱེར་མེད་པས༔ ཕ་ནོར་བུ་ཡིས་ལོན་
པར་ཐེ་ཚོམ་མེད༔ ཨོ་ རྒྱན་ པདྨ་ འབྱུང་ ཟ བསམ་པ་ལྷུན་༴ སྦས་ཡུལ་
ནགས་ཁྲོད་དབེན་ས་སྙོགས་པའི་ཚེ༔ ཁ་ཆར་བུ་ཡུག་འཚུབས་ཤིང་ལམ་
འགགས་ན༔ ཡིད་གཉིས་ཐེ་ཚོམ་མེད་ ཟ ཨོ་རྒྱན་གཞི་བདག་གཉན་པོའི་
འཁོར་གྱིས་བསྐོརཿ ཆོས་མཛད་ལམ་སྣ་འདྲེན་པར་ཐེ་ཚོམ་མེད༔ ཨོ་རྒྱན་
པདྨ་འབྱུང་ཟ བསམ་པ་ལྷུན་༴ སྟག་གཟིག་དོམ་དྲེད་དུག་སྦྲུལ་མཆེ་བ་
ཅན༔ འབྲོག་ཆེན་འཇིགས་པའི་འཕྲང་ལ་འགྲིམས་པའི་ཚེ༔ ཡིད་གཉིས་
ཐེ་ཚོམ་ཟཨོ་རྒྱན་དཔའ་བོ་གིང་དང་སྲུང་མར་བཅས༔ གདུག་པའི་སེམས་
ཅན་སྐྱོད་པར་ཐེ་ཚོམ་མེད༔ ཨོ་རྒྱན་པདྨ་འབྱུང་ཟ བསམ་པ་ལྷུན་ཟླ ས་ཆུ་མེ་
རླུང་འབྱུང་བའི་བར་ཆད་ཀྱིས༔ སྒྱུ་ལུས་གཡར་པོ་འཇིགས་ལ་ཐུག་པའི་
ཚེ༔ ཡིད་ གཉིས་ ཐེ་ ཚོམ་ = ཨོ་ རྒྱན་ འབྱུང་ བ་ བཞི་ ཡི་ ལྷ་ མོར་

བཅས༔ འབྱུང་བ་རང་སར་ཞི་བར་ཐེ་ཚོམ་མེད༔ ཨོ་རྒྱན་པདྨ་འབྱུང་༔
བསམ་ པ་ ལྷུན་ ༴ ལམ་ སྲང་ འཇིགས་ པའི་ འཕྲང་ ལ་ འགྲིམས་ པའི་ ཚེ༔
བསད་ཁྱེར་ཇག་པ་ཆོམ་པོས་ཉེན་པ་ན༔ ཡིད་གཉིས་ཐེ་ཚོམ་= ཨོ་རྒྱན་
ཕྱག་རྒྱ་བཞི་ཡི་དགོངས་པར་ལྡན༔ རྩོད་ར་མི་རྒོད་རྔམ་སེམས་བརླག་
པར་བྱེད༔ ཨོ་རྒྱན་པདྨ་འབྱུང་༔ བསམ་པ་ལྷུན་༴ གང་ཞིག་གཤེད་མའི་
དམག་གིས་མཐའ་བསྐོར་ནསཿ མཚོན་ཆ་རྣོན་པོས་འདེབས་ཤིང་ཉེན་པ་
ན༔ ཡིད་གཉིས་ཐེ་ཚོམ་༤ ཨོ་རྒྱན་རྡོ་རྗེའི་གུར་དང་ལྡན་པ་ཡིས༔ གཤེད་
མ་བྲེད་ཅིང་མཚོན་ཆ་འཐོར་བར་འགྱུར༔ ཨོ་རྒྱན་པདྨ་འབྱུང་༔ བསམ་པ་
ལྷུན་ཟ ནམ་ཞིག་ཚེ་ཟད་འཆི་བའི་དུས་བྱུང་ཚེ༔ གནད་གཅོད་སྡུག་བསྔལ་
དྲག་པོས་ཉེན་པ་ན༔ ཡིད་གཉིས་ཐེ་ཚོམ་ཟ ཨོ་རྒྱན་སྣང་བ་མཐའ་ཡས་
སྤྲུལ་པ་སྟེ༔བདེ་བ་ཅན་གྱི་ཞིང་དུ་ངེས་པར་སྐྱེ༔ཨོ་རྒྱན་པདྨ་འབྱུང་བསམ་
པ་ལྷུན་སྒྱུ་ལུས་གཡར་པོ་ཞིག་པའི་བར་དོ་རུ༔ འཁྲུལ་སྣང་ཉིང་འཁྲུལ་
སྡུག་བསྔལ་ཉིན་པ་ན༔ ཡིད་གཉིས་ཐེ་ཚོམ་༤ ཨོ་རྒྱན་དུས་གསུམ་མཁྱེན་
པའི་ཐུགས་རྗེ་ཡིས༔ འཁྲུལ་སྣང་ རང་སར་གྲོལ་བར་ཐེ་ཚོམ་མེད༔ ཨོ་
གཞན་ཡང་ལས་དང་རྐྱེན་གྱི་དབང་
རྒྱན་པདྨ་འབྱུང་༤ བསམ་པ་ལྷུན་༤ 
148

ཡིད་གཉིས་ཐེ་
གྱུར་ཏེ༔ འཁྲུལ་སྣང་དངོས་པོར་ཞེན་ཅིང་སྡུག་བསྔལ་ན༔ 
ཚོམ་༴ ཨོ་རྒྱན་བདེ་ཆེན་རྒྱལ་པོའི་ངོ་བོ་སྟེ༔ སྡུག་བསྔལ་འཁྲུལ་པ་རྩད་
ནས་གཞིག་པར་བྱེད༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
འགྲོ་དྲུག་སྡུག་བསྔལ་
བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ 
ཆེན་པོས་ཉེན་པ་དང་༔ ཁྱད་པར་བོད་ཀྱི་རྗེ་འབངས་སྡུག་བསྔལ་ན༔ དད་
ཡིད་གཉིས་ཐེ་ཚོམ་མེད་པར་
གུས་མོས་པའི་གདུང་ཤུགས་དྲག་པོ་ཡིས༔ 
ཨོ་རྒྱན་ཐུགས་རྗེས་འཕོ་འགྱུར་མེད་པར་གཟིགས
གསོལ་བ་འདེབས༔ 
བསམ་པ་ལྷུན་གྱིས་
ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ 
ཨོ་རྒྱན་རྗེས་འཇུག་འཁོར་བ་སྤོང་འདོད་
འགྲུབ་པར་བྱིན་གྱིས་རློབས༔ 
རྣམས༔ རྩེ་གཅིག་གདུང་བས་གདུང་སེམས་དྲག་པོ་ཡིས༔ ཁྱིའུས་ཕ་མར་
འབོད་འདྲའི་གདུང་དབྱངས་ཀྱིསཉིན་མཚན་དུས་དྲུག་ནམ་བྱུང་གསོལ་
བསམ་པ་ལྷུན་
བ་ཐོབ༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ 
དུས་གསུམ་སངས་རྒྱས་གུ་རུ་རིན་པོ་
གྱིས་འགྲུབ་པར་བྱིན་གྱིས་རློབས༔ 
ཆེ༔ དངོས་གྲུབ་ཀུན་བདག་བདེ་བ་ཆེན་པོའི་ཞབས༔ བར་ཆད་ཀུན་སེལ་
བདུད་འདུལ་དྲག་པོ་རྩལ༔ གསོལ་བ་འདེབས་ སོ་ བྱིན་གྱིས་ བརླབ་ཏུ་

གསོལ༔ ཕྱི་ནང་གསང་བའི་བར་ཆད་ཞི་བ་དང་༔ བསམ་པ་ལྷུན་གྱིས་
འགྲུབ་ པར་ བྱིན་གྱིས་རློབས༔ རྒྱལ་ ཀུན་སྐྱེས་ཡུམ་ ཆོས་ དབྱིངས་ཀུན་
བཟང་མོ བོད་ འབངས་སྐྱོབས་པའི་ མ་གཅིག་དྲིན་མོ་ཆེ༔ དངོས་གྲུབ་
མཆོག་སྩོལ་བདེ་ཆེན་མཁའ་འགྲོའི་གཙོ༔ 
ཡེ་ཤེས་མཚོ་རྒྱལ་ཞབས་ལ་
གསོལ་བ་འདེབས༔ ཕྱི་ནང་གསང་བའི་བར་ཆད་ཞི་བ་དང་༔ བླ་མའི་སྐུ་
ཚེ་བརྟན་པར་བྱིན་གྱིས་རློབས༔ 
ནད་མུག་མཚོན་སྐལ་ཞི་བར་བྱིན་གྱིས་
རློབས༔ 
བྱད་ཕུར་རྦོད་གཏོང་ཞི་བར་བྱིན་གྱིས་རློབས༔ཚེ་དཔལ་ཤེས་རབ་
རྒྱས་ པར་ བྱིན་གྱིས་རློབས༔ བསམ་པ་ལྷུན་ གྱིས་འགྲུབ་པར་ བྱིན་གྱིས་
རློབས༔པདྨ་འབྱུང་གནས་ཁྱེད་སྐུ་སོགས་ཀྱིས་མཐའ་བརྒྱན་ནོ།།
15()

ཀུན་མཁྱེན་པད་དཀར་གྱིས་མཛད་པ།
རྒྱན་དྲུག་མཆོག་གཉིས་ལ་གཙོ་བོར་བསྟོད་པ་རིན་པོ་ཆེའི་རྒྱུད་
མང་བསྒྲེང་བ་ཞེས་བྱ་བཞུགས་སོ། །
༈ རྒྱན་དྲུག་མཆོག་གཉིས་ལ་གཙོ་བོར་བསྟོད་པ་རིན་པོ་ཆེའི་རྒྱུད་མང་བསྒྲེང་བ་ཞེས་བྱ་བ་
སྟོན་པ་དེའི་རྒྱལ་ཚབ་རྒྱན་དྲུག མཆོག་གཉིས་པཎྜི་ཏ་དང༌། ལོ་ཙཱ་བ་སེམས་ཅན་ཐམས་
ཅད་ལ་ཐུགས་བརྩེ་བ་ཆེན་པོ་མངའ་བ་རྣམས་ལ་ཕྱག་འཚལ་ལོ། །

༄༅།། འཇིག་རྟེན་མཆོད་འོས་ཡོངས་ཀྱི་བླ་མ་ནི། །བཀྲ་ཤིས་ཀུན་གྱི་
བཀྲ་ཤིས་གྲགས་པའི་གཞི། །ཐེག་གསུམ་འཁོར་ལོ་སྒྱུར་བ་ཟས་གཙང་
སྲས། །བསྐལ་པ་བཟང་པོའི་སྒྲོན་མ་བཞི་ པར་འདུད། །གང་ཞིག་ཕན་
བདེ་ཐམས་ཅད་འབྱུང་བའི་ཁུངས། །བསྟན་པ་རིན་ཆེན་ཕྱག་ཏུ་གཏད་པ་
དེ། །ཆོས་བཞིན་བྱི་དོར་མཛད་པའི་དགྲ་བཅོམ་པ། །གནས་བརྟན་རྒྱལ་
ཚབ་ཆེན་པོ་རྣམས་ལ་འདུད། ། ཀླུ་སྒྲུབ་ བློ་མཚོ་ཤིན་ཏུ་རྒྱ་ཆེའི་ཞིང༌། །
ནམ་ཡང་མཐའ་གཉིས་གནས་ལ་གནས་བྲལ་བས། །བདེ་བ་ཅན་གནས་
མཐར་ གྱིས་ དང༌ བའི་ འོད། །འཚང་ རྒྱའི་ བར་ དུ་ བརྡལ་ བ་ དེ་ ལ་
འདུད། །ཐུབ་པར་སྨོན་ལམ་བཏབ་གྲུབ་འཕགས་པའི་ལྷ། །པདྨའི་སྦུབས་
འཁྲུངས་མཁས་བསླབ་ནཱ་ལནྡར། །མ་ཁོལ་བཏུལ་བའི་སྒྲ་སྐད་ད་ལྟའི་
བར། །དབྱར་སྐྱེས་རྔ་བོ་ཆེ་ལྟར་གྲགས་ལ་འདུད། །བྱམས་མགོན་བཅུ་
གཉིས་ལོར་བསྙེན་ནངས་ཀྱི་མཐར། །དངོས་ཀྱིས་རྗེས་བཟུང་ཐུབ་པའི་
མདོ་ཀུན་ལ། །ཐོགས་མེད་འདོན་འདྲི་རྩོད་མཁན་ཀུན་གྱི་དཔང་། །འོད་
བྱེད་ས་ལ་གནས་པའི་ཞབས་ལ་འདུད། ། སྐྱེ་བ་ལྔ་བརྒྱར་པཎྜི་ཏར་གྱུར་
འདིར། །གཅེན་གྱི་དྲིན་ལས་ཕྱིར་མི་ལྡོག་ཐོབ་པ། །གཞུང་ལུགས་འབུམ་

སྡེ་ གོ་ དགུའི་ གླེགས་ བམ་ ཆེ། །དབྱིག་ གཉེན་ སངས་ རྒྱས་ གཉིས་ པར་
གྲགས་ ལ་ འདུད། །འཇམ་ པའི་ དབྱངས་ ཀྱིས་ རྗེས་ བཟུང་ དྲི་ མེད་
བློ། །ཀུན་བཏུས་རལ་གྲི་རིངས་པ་སྣར་བཅངས་ནས། །རྩོད་པའི་འདུན་
སར་མུ་སྟེགས་ཁ་བཏགས་ཤིང༌། །རྒྱལ་བསྟན་བཏེགས་པའི་ཕྱོགས་ཀྱི་
གླང་པོར་འདུད། ། དམ་པའི་རྣ་བར་ལྷུང་འོས་སྡེ་བདུན་གྱིས། །རྒོལ་བ་
ཚར་བཅད་ཆོས་ཀྱི་སྒྲ་གྲགས་པས། །སྨྲ་བ་རྣམས་ཀྱི་གཙུག་ལ་སྟེགས་
བཅས་ཏེ། །མཁའ་ སྤྱོད་ཆེན་པོར་བགྲོད་ པ་དེ་ལ་འདུད། །རང་གཞན་
གྲུབ་མཐའ་རྒྱ་མཚོ་ཕར་བརྒལ་ནས། །བསླབ་གསུམ་རིན་ཆེན་གཅེས་
པས་མཛོད་བཀང་ ཞིང༌། །ལུགས་བཞིན་མདོར་ཕྱུང་ རིས་མེད་ སློང་ བ་
ལ། །བགོ་བཤར་མཛད་པ་ཡོན་ཏན་འོད་ལ་འདུད། །ཤཱཀྱའི་རིང་ལུགས་
ཉིན་མོར་བྱེད་པའི་འོད། །འབུམ་ཕྲག་གང་གི་ཕྲག་པར་ལྡན་པ་ནས། །མི་
ཤེས་མུན་པའི་འཇུག་པ་རྒྱང་བསྲིངས་ཞེས། །ཀུན་གྱིས་ཡང་ཡང་བསྔགས་
པ་དེ་ལ་འདུད། །གཞན་ཡང་རྒྱལ་བའི་བསྟན་ལ་མཛད་པའི་ཕུལ། །སྟོན་
པ་ཉིད་བཞིན་འཕྱུར་བ་རྒྱ་གར་གྱི། །པཎྜི་ཏ་དང་གངས་ཅན་འདིར་བྱོན་
པའི། །འཇིག་རྟེན་མིག་གྱུར་རྣམས་ལ་གུས་པས་འདུད། །ཇི་ལྟར་བདག་
15,

གིས་གུས་པས་གསོལ་བཏབ་པས། །དེ་ལྟར་ཡོན་གནས་རྣམས་ཀྱི་མཐུ་
བསྐྱེད་ནས། །ཡངས་པའི་ས་རྣམས་ཀུན་ཏུ་ཐུབ་པའི་བསྟན། །སྙེད་དང་
བཀུར་ སྟེར་ བཅས་ ཏེ་ རྒྱས་ གྱུར་ ཅིག །ཅེས་དགེ་སློང་པདྨ་དཀར་པོས་གཉལ་
ཡངས་པ་ཅན་གྱི་དབུས། ཆོས་ཀྱི་རྒྱལ་པོ་རྣམ་པར་རྩེ་བའི་འདུན་ས་ཆེན་པོར་སྦྱར་བ་
ཕྱོགས་ཐམས་ཅད་དུ་དར་ཞིང་རྒྱས་པར་གྱུར་ཅིག །

པཎ་གྲུབ་བཅུ་བདུན་གྱི་གསོལ་འདེབས།

༄༅།། འགྲོ་ལ་ཕན་བཞེད་ཐུགས་རྗེས་རབ་བསྐྲུན་པའི། །སྤངས་རྟོགས་
སྐྱོབ་པ་མཆོག་བརྙེས་ལྷ་ཡི་ལྷ། རྟེན་འབྱུང་གཏམ་གྱིས་འགྲོ་རྣམས་འདྲེན་
མཛད་པའི། །ཐུབ་དབང་སྨྲ་བའི་ཉི་མར་མགོས་ཕྱག་འཚལ། །རྒྱལ་ཡུམ་
དགོངས་དོན་མཐའ་བྲལ་དེ་ཉིད་དོན། །རྟེན་འབྱུང་རིགས་ཚུལ་ཟབ་མོས་
གསལ་མཁས་པ། །རྒྱལ་བའི་ལུང་བཞིན་ཐེག་མཆོག་དབུ་མའི་སྲོལ། །
འབྱེད་མཛད་ཀླུ་སྒྲུབ་ཞབས་ལ་གསོལ་བ་འདེབས། །དེ་སྲས་ཐུ་བོ་མཁས་
ཤིང་གྲུབ་པའི་མཆོག །ཕྱི་ནང་གྲུབ་མཐའ་རྒྱ་མཚོའི་ཕ་མཐར་སོན། །ཀླུ་
སྒྲུབ་གཞུང་འཛིན་ཀུན་གྱི་གཙུག་ནོར་དཔལ། །རྒྱལ་སྲས་འཕགས་པ་ལྷ་
ལ་གསོལ་བ་འདེབས། །འཕཊ་ པའི་ དགོངས་པ་རྟེན་ འབྱུང་མཐར་ཐུག་
དོན། །བཏགས་ཡོད་མིང་རྐྱང་ཙམ་གྱི་ཟབ་མོའི་གནད། ། གསལ་མཛད་
གྲུབ་པ་མཆོག་གི་སར་གཤེགས་པ། །སངས་རྒྱས་བསྐྱངས་ཀྱི་ཞབས་
ལ་གསོལ་བ་འདེབས། །བདེན་པའི་དངོས་པོ་སྐྱེ་སོགས་མཐའ་བཀག་
ཅིང་། །ཚད་མ་མཐུན་སྣང་ཕྱི་དོན་བཞེད་པ་ཡི། །གྲུབ་མཐའི་སྲོལ་གཏོད་
ཡོངས་ རྫོགས་ པཎྜི་ཏ། །སློབ་ དཔོན་ ལེགས་ལྡན་འབྱེད་ ལ་ གསོལ་བ་
འདེབས། །རྟེན་འབྲེལ་རྐྱེན་ཉིད་འདི་པ་ཙམ་ཉིད་ ཀྱིས། །མཐའ་གཉིས་
158

སེལ་ བའི་ སྣང༌ སྟོང་ དབུ་ མའི་ ཚུལ། །ཟབ་ རྒྱས་ འདོམས་ མཁས་ མདོ་
སྔགས་ ཡོངས་རྫོགས་ལམ། །རྒྱས་མཛད་ཟླ་བ་ གྲགས་ པར་ གསོལ་བ་
འདེབས། །ངོ་མཚར་རྨད་བྱུང་སྙིང་རྗེ་ཆེན་པོའི་ལམ། །ཟབ་དང་རྒྱ་ཆེའི་
རིགས་ ཚུལ་ རྣམ་ མང་ གིས། །སྐལ་ བཟང་ གདུལ་ བྱའི་ ཚོགས་ ལ་ སྟོན་
མཁས་ པ། །རྒྱལ་ སྲས་ ཞི་ བ་ ལྷ་ ལ་ གསོལ་ བ་ འདེབས། །གདུལ་ བྱའི་
ཁམས་བཞིན་གཉིས་སྟོང་དབུ་མའི་ལམ། །སྲོལ་གཏོད་དབུ་ཚད་རིགས་
ཚུལ་འབྱེད་མཁས་ཤིང༌། ཁ་བའི་ལྗོངས་སུ་རྒྱལ་བསྟན་སྤེལ་མཛད་པ། །
མཁན་ཆེན་ཞི་བ་འཚོ་ལ་གསོལ་བ་འདེབས། །མཐའ་བྲལ་དབུ་མའི་ལྟ་
དང་ཞི་ལྷག་ཟུང༌། །སྒོམ་རིམ་མདོ་རྒྱུད་བཞིན་དུ་ལེགས་བཀྲལ་ནས། །
གངས་ལྗོངས་རྒྱལ་བསྟན་འཁྲུལ་མེད་གསལ་མཛད་པ། །པདྨའི་ངང་ཚུལ་
ཞབས་ ལ་ གསོལ་བ་འདེབས། །བྱམས་པས་རྗེས་བཟུངས་ཐེག་ཆེན་སྡེ་
སྣོད་ཀུན། །ལེགས་པར་སྤེལ་མཁས་རྒྱ་ཆེན་ལས་སྟོན་ཞིང་། །རྒྱལ་བའི་
ལུང་བཞིན་རྣམ་རིག་ཤིང་རྟའི་སྲོལ། །འབྱེད་མཛད་ཐོགས་མེད་ཞབས་ལ་
གསོལ་ བ་ འདེབས། །ཆོས་ མངོན་ སྡེ་ བདུན་ གཉིས་ སྟོང་ སྲོལ་ བཟུང་
ནས། ། བྱེ་ མདོ་ རྣམ་ རིག་ གྲུབ་ མཐའ་ གསལ་ མཛད་ པ། །ཀུན་ མཁྱེན་
15)

'
'
'
གཉིས་པར་ གྲགས་ པའི་མཁས་ པའི་མཆོག །སློབ་དཔོན་དབྱིག་གཉེན་
ཞབས་ ལ་ གསོལ་བ་འདེབས། །ཐུབ་ པའི་ གཞུང་ ལུགས་ དངོས་ སྟོབས་
རིགས་པ་ཡིས། །སྟོན་ཕྱིར་ཚད་མའི་སྒོ་བརྒྱ་ལེགས་ཕྱེ་ནས། །རྣམ་དཔྱོད་
བློ་མིག་སྦྱིན་མཛད་ཚད་མ་པ། །ཕྱོགས་ཀྱི་གླང་པོའི་ཞབས་ལ་གསོལ་བ་
འདེབས། །ཕྱི་ནང་ ཚད་མའི་ གནད་ ཀུན་ལེགས་དགོངས་ཤིང༌། །མདོ་
སེམས་ཟབ་རྒྱས་ལམ་ཀུན་རིགས་ལམ་ནས། །ངེས་སྟེར་རྨད་བྱུང་ཆོས་
ཚུལ་ འདོམས་མཁས་ པའི། །ཆོས་ ཀྱི་ གྲགས་ པའི་ ཞབས་ལ་གསོལ་བ་
འདེབས། །ཐོགས་མེད་སྐུ་མཆེད་ལས་འོང་ཤེར་ཕྱིན་དོན། །ཡོད་མེད་
མཐའ་བྲལ་དབུ་མའི་སྲོལ་བཞིན་དུ། ། རྒྱན་གྱི་གཞུང་དོན་སྣང་བའི་སྒྲོན་
མེ་སྦར། །འཕགས་པ་གྲོལ་སྡེའི་ཞབས་ལ་གསོལ་བ་འདེབས། །ཡུམ་དོན་
འབྱེད་ལ་རྒྱལ་བའི་ལུང་བསྟན་ཐོབ། །མི་ཕམ་མགོན་པོའི་མན་ངག་ཇི་
བཞིན་དུ། །ཡུམ་གསུམ་ཤེར་ཕྱིན་གཞུང་མཆོག་གསལ་མཛད་པའི། །
སློབ་དཔོན་སེང་གེ་བཟང་པོར་གསོལ་བ་འདེབས། །འདུལ་བ་འབུམ་སྡེའི་
དགོངས་དོན་ལེགས་བསྡུས་ནས། །ཐམས་ཅད་ཡོད་སྨྲའི་ལུགས་བཞིན་སོ་
སོ་ཐར། །མ་ནོར་ལེགས་འདོམས་བརྟན་མཁས་མཆོག་གྱུར་པ། །ཡོན་
16)

ཏན་འོད་ཀྱི་ཞབས་ལ་གསོལ་བ་འདེབས། །བསླབ་གསུམ་ཡོན་ཏན་ནོར་
བུའི་མཛོད་ལ་དབང་། །འདུལ་བསྟན་དྲི་མེད་རིང་དུ་སྤེལ་བའི་སླད་། ། རྒྱ་
ཆེན་གཞུང་དོན་ལེགས་བཀྲལ་འདུལ་འཛིན་མཆོག །ཤཱཀྱ་འོད་ཀྱི་ཞབས་
ལ་གསོལ་བ་འདེབས། །ཐུབ་གསུང་ཟབ་རྒྱས་བཀའ་སྲོལ་མ་ལུས་པ། །
སྐྱེས་བུ་གསུམ་གྱི་ལམ་དུ་འདོམས་མཛད་དེ། །གངས་ལྗོངས་ཐུབ་བསྟན་
སྤེལ་བའི་དྲིན་ཅན་རྗེ། །ཇོ་བོ་ཨ་ཏི་ཤ་ལ་གསོལ་བ་འདེབས། །དེ་ལྟར་
འཛམ་གླིང་རྒྱན་གྱུར་མཁས་པའི་ཕུལ། །ངོ་མཚར་ལེགས་བཤད་འབྱུང་
གནས་མཆོག་རྣམས་ལ། ། མི་ཕྱེད་དང་བའི་ཡིད་ ཀྱིས་གསོལ་བཏབ་
པས། །བདག་རྒྱུད་སྨིན་ཅིང་གྲོལ་བར་བྱིན་གྱིས་རློབས། །གཞི་ཡི་གནས་
ཚུལ་བདེན་གཉིས་དོན་ཤེས་པས། །བདེན་བཞིས་འཁོར་བ་འཇུག་ལྡོག་
ཇི་བཞིན་ངེས། །ཚད་མས་དྲངས་པའི་སྐྱབས་གསུམ་དད་པ་བརྟན། །ཐར་
ལམ་རྩ་བ་ཚུགས་པར་བྱིན་གྱིས་རློབས། །སྡུག་ཀུན་ཉེར་ཞིའི་ཐར་པ་དོན་
གཉེར་བའི། །ངེས་འབྱུང་བློ་དང་འགྲོ་རྣམས་སྐྱོབ་འདོད་པའི། །ཕྱོགས་
མཐས་ གཏུགས་ པའི་ སྙིང༌ རྗེའི་ རྩ་ བ་ ཅན། །བཅོས་ མིན་ བྱང་ སེམས་
འབྱོངས་པར་བྱིན་གྱིས་རློབས། །ཤིང་རྟ་ཆེན་པོའི་གཞུང་གི་དོན་རྣམས་

ལ། །ཐོས་བསམ་སྒོམ་པས་ཕ་རོལ་ཕྱིན་པ་དང༌། །རྡོ་རྗེ་ཐེག་པའི་ཟབ་
གནད་ལམ་ཀུན་ལ། །ངེས་པ་བདེ་བླག་རྙེད་པར་བྱིན་གྱིས་རློབས། ། སྐྱེ་
ཞིང་སྐྱེ་བར་བསླབ་གསུམ་ལྡན་པའི་རྟེན། །ལེགས་ཐོབ་བཤད་དང་སྒྲུབ་
པས་ལུང་རྟོགས་བསྟན། །འཛིན་ཅིང་སྤེལ་ལ་ཤིང་རྟ་ཆེན་རྣམས་དང༌། །
མཚུངས་པར་བསྟན་ལ་བྱ་བ་བྱེད་པར་ཤོག །འདུས་སྡེ་ཀུན་ཏུ་ཐོས་བསམ་
བཤད་སྒྲུབ་ཀྱི། །བྱ་བས་དུས་འདའ་ལོག་འཚོ་ཡོངས་སྤངས་པའི། །དམ་
པའི་མཁས་གྲུབ་ རབ་ཏུ་འཕེལ་བ་ ཡིས། །འཛམ་ གླིང་ ས་ཆེན་རྟག་ཏུ་
མཛེས་ གྱུར་ ཅིག །དེ་ མཐུས་ མདོ་ སྔགས་ ཡོངས་ རྫོགས་ས་ ལམ་
བགྲོད། །དོན་གཉིས་ལྷུན་གྲུབ་རྣམ་མཁྱེན་རྒྱལ་བ་ཡི། །གོ་འཕང་མྱུར་བ་
ཉིད་དུ་ཐོབ་གྱུར་ནས། །ནམ་མཁའ་ཇི་སྲིད་འགྲོ་བའི་དོན་བྱེད་ཤོག ། །
ཅེས་པ་འདི་བཞིན་སངས་རྒྱས་བཅོམ་ལྡན་འདས་ཀྱིས་ལེགས་པར་བསྟན་པའི་ཟབ་པ་དང་
རྒྱ་ཆེ་བའི་ཆོས་ཚུལ་འདི་དག་ལ་རྒྱ་གར་འཕགས་པའི་ཡུལ་གྱི་མཁས་པའི་དབང་པོ་གོང་
སྨོས་དེ་དག་གིས་རྣམ་དཔྱོད་ལྡན་པའི་སྐྱེས་བུའི་ བློ་མིག་རྣམ་པར་འབྱེད་པའི་ལེགས་
བཤད་རྨད་དུ་བྱུང་བ་ཇི་སྙེད་ཅིག་མཛད་དེ་མི་ལོ་ཉིས་སྟོང་ལྔ་བརྒྱ་ལྔ་བཅུར་ཉེ་བའི་དུས་ད་
ལྟ་བར་ཐོས་བསམ་སྒོམ་པའི་གཞུང་དུ་ཉམས་པ་མེད་པར་གནས་ཡོད་པས་མཁས་པའི་
དབང་པོ་དེ་དག་གི་བཀའ་དྲིན་རྗེས་སུ་དྲན་པ་དང༌། མི་ཕྱེད་དད་པས་དེ་དག་གི་རྗེས་སུ་
12

སློབ་པར་སྨོན་ཅིང༌། དེང་དུས་འཛམ་གླིང་ཁྱོན་འདིར་ཚན་རིག་དང༌། འཕྲུལ་ཆས་དངོས་
པོ་ཡར་རྒྱས་ཚད་མཐོར་ཕྱིན་ཏེ་འདི་སྣང་འདུ་འཛིའི་རྣམ་གཡེང་འཁྲུག་ཆེའི་སྐབས་འདིར།
རང་རེ་སངས་རྒྱས་ཀྱི་རྗེས་འཇུག་པ་རྣམས་སངས་རྒྱས་ཀྱི་ཆོས་ཚུལ་ལ་ཤེས་ནས་དད་པ་
ཐོབ་པ་ཞིག་དགོས་གལ་ཤིན་ཏུ་ཆེ་བས་གཟུ་བོའི་བློ་ཐེ་ཚོམ་གྱི་སྒོ་ནས་ཞིབ་མོར་བརྟགས་
ཤིང་དཔྱད་དེ་རྒྱུ་མཚན་འཚོལ་བ་དང༌། རྒྱུ་མཚན་མཐོང་ནས་ཤེས་རབ་ཀྱི་གྲོགས་དང་
བཅས་པའི་དད་པ་སྐྱེ་བ་ལ། ཡོངས་གྲགས་ རྒྱན་དྲུག་མཆོག་གཉིས་དང༌། སངས་རྒྱས་
བསྐྱངས་དང་། འཕགས་པ་གྲོལ་སྡེ་ལ་སོགས་པའི་ཟབ་རྒྱས་ཀྱི་གཞུང་ཕུལ་དུ་ཕྱིན་པ་འདི་
དག་མེད་མི་རིང་དུ་མཐོང་ནས་རྒྱན་དྲུག་མཆོག་གཉིས་ཀྱི་སྐུ་ཐང་བྲིས་སྲོལ་སྔར་ནས་ཡོད་
མུས་ཐོག་ཟབ་རྒྱས་ཀྱི་བླ་བརྒྱུད་གཞན་དགུ་བསྣན་ཏེ་ནཱ་ལཎྜའི་པཎ་གྲུབ་བཅུ་བདུན་གྱི་
བྲིས་སྐུ་གསར་བཞེངས་དང་འབྲེལ། མཁས་པའི་སྐྱེས་མཆོག་དེ་དག་ལ་སྙིང་ནས་གུས་
པའི་གསོལ་འདེབས་འདི་འདྲ་ཞིག་འབྲི་འདུན་བྱུང་བ་དང༌། དོན་གཉེར་ཅན་ཆོས་གྲོགས་
འགའ་ཞིག་ནས་ཀྱང་སྐུལ་མ་བྱུང་བར་བརྟེན། དཔལ་ནཱ་ལཎྜའི་པཎ་ཆེན་བཅུ་བདུན་གྱི་
གསོལ་འདེབས་དད་གསུམ་གསལ་བྱེད་ཅེས་པ་འདི་དག་མཁས་པའི་དབང་པོ་དེ་དག་གི་
ལེགས་བཤད་ལ་བཅོས་མིན་ཡིད་ཆེས་ཀྱི་དད་པ་ཐོབ་ཅིང་། མཁས་པ་དེ་དག་གི་ལེགས་
བཤད་སློབ་གཉེར་མཁན་ གྱི་ གྲལ་མཐར་འཁོད་པ། ཤཱཀྱའི་དགེ་སློང་བསྟན་འཛིན་རྒྱ་
མཚོས། གནས་བརྟན་སྡེ་པའི་ལུགས་ཀྱི་སྟོན་པ་བདེ་བར་གཤེགས་ནས་ལོ་གྲངས་ ༢༥༤༥
བོད་རབ་བྱུང་བཅུ་བདུན་པའི་ལྕགས་སྦྲུལ་ཟླ་བ་ ༡༡ ཚེས་ ༡ ཕྱི་ལོ་ ༢༠༠༡ ཟླ་བ་ ༡༢

ཚེས་ ༡༥ ཉིན། རྒྱ་གར་ཧི་མ་ཅལ་མངའ་སྡེའི་ཀང་ར་རྫོང་ཁོངས། རྡ་རམ་ས་ལ་ཐེག་ཆེན་
ཆོས་གླིང་དུ་གྲུབ་པར་བགྱིས་པ་དགེ་བར་གྱུར་ཅིག། །།

ཤིང་རྟ་ཉེར་ལྔའི་གསོལ་འདེབས།

༄༅།། རྩ་གསུམ་ཀུན་འདུས་སློབ་དཔོན་པདྨ་འབྱུང་། །མཁན་ཆེན་ཞི་
འཚོ་ཆོས་རྒྱལ་ཁྲི་སྲོང་ཞབས། །གནུབས་ཆེན་སངས་རྒྱས་ཉང་སྟོན་ཉི་མ་
འོད། །བཀའ་ གཏེར་ ཤིང་ རྟ་ ལྔ་ ལ་ གསོལ་བ་འདེབས། །རྡོ་ རྗེ་ འཆང་
དངོས་ བླ་ཆེན་ སྙིང་ པོའི་ ཞབས། །བསོད་ནམས་རྩེ་མོ་ གྲགས་ པ་ རྒྱལ་
མཚན་དང༌། །ས་སྐྱ་པཎ་ཆེན་འཕགས་པ་རིན་པོ་ཆེ། །རྗེ་བཙུན་གོང་མ་ལྔ་
ལ་གསོལ་བ་འདེབས། །དགྱེས་མཛད་རྡོ་རྗེ་མར་སྟོན་བློ་གྲོས་ཞབས། །
མི་ལ་རས་ཆེན་མཉམ་མེད་སྒམ་པོ་པ། །དུས་གསུམ་མཁྱེན་པ་འགྲོ་མགོན་
ཕག་མོ་གྲུབ། །བཀའ་བརྒྱུད་གོང་མ་ ལྔ་ ལ་ གསོལ་བ་འདེབས། །འོད་
དཔག་མེད་མགོན་དཔལ་ལྡན་མར་མེ་མཛད། །རྒྱལ་བའི་འབྱུང་གནས་
སྤྱན་སྔ་ཚུལ་ཁྲིམས་འབར། །རིན་ཆེན་གསལ་དང་གཞོན་ནུ་རྒྱལ་མཚན་
ཞབས། །བཀའ་ གདམས་ བཤེས་ གཉེན་ ལྔ་ ལ་ གསོལ་ བ་ འདེབས། །
བརྟན་པའི་འཁོར་ལོ་རྗེ་བཙུན་ཙོང་ཁ་པ། །རྒྱལ་ཚབ་ཆོས་རྗེ་མཁས་གྲུབ་
དགེ་ལེགས་དཔལ། །དགེ་འདུན་གྲུབ་པ་པཎ་ཆེན་ཆོས་ཀྱི་རྒྱལ། །འཇམ་
མགོན་ཡབ་སྲས་ལྔ་ལ་གསོལ་བ་འདེབས། །དེ་ལྟར་གསོལ་བ་བཏབ་པའི་
བྱིན་རླབས་ཀྱིས། །བདག་སོགས་ཚེ་རིང་ནད་མེད་ཆོས་བཞིན་སྤྱོད། །

ཡོངས་འཛིན་བཤེས་གཉེན་མཆོག་གིས་རྗེས་བཟུང་ནས། །མྱུར་དུ་བྱང་
ཆུབ་གོ་འཕང་ཐོབ་པར་ཤོག །རིས་མེད་ཐུབ་བསྟན་འཛིན་པའི་དམ་པ་
རྣམས། །བསྐལ་བརྒྱར་ཞབས་བརྟན་འཕྲིན་ལས་ཕྱོགས་བཅུར་འཕེལ། །
དགེ་འདུན་སྡེ་དང་བཤད་སྒྲུབ་བསྟན་པ་རྒྱས། ། ས་གསུམ་བཀྲ་ཤིས་སྣང་
བས་ ཁྱབ་ གྱུར་ ཅིག ། ཅེས་རྨི་ལམ་གྱི་སྣང་ཚུལ་ཅུང་ཟད་ཅིག་ལ་བརྟེན་ནས་ཐུབ་
བསྟན་རིས་སུ་མ་ཆད་པ་ལ་གུས་པའི་བྱ་བྲལ་མཉྫགྷོ་ཥས་བྲིས་པ་དགེ །

འགྱུར་མེད་འོད་གསལ་མ།

Mar pa Lo tsa ba Receives Mi la ras pa
Painted by the Tenth Zhwa nag Karma pa
Chos dbyings rdo rje (1604- 1674)
Distemper on silk, with a thin paper beneath.
The original textile mounting is lost. Size: 50.5 x 31 cm .
Collection Aaron von Schroeder : Switzerland

༄༅།། ན་མོ་གུ་རུ། འགྱུར་མེད་འོད་གསལ་ཆོས་སྐུ་བདེ་ཆེན་ནི། ། སྐུ་
གཉིས་དུས་གསུམ་རྒྱལ་བའི་སྤྲིན་ཚོགས་ཀྱིས། །འགྲོ་རྣམས་བདེ་ཆེན་ས་
ལ་འགོད་མཛད་པ། ། བླ་མ་རྡོ་རྗེ་འཆང་ལ་ཕྱག་འཚལ་ལོ། །གཉིས་མེད་
ཟུང་འཇུག་ཕྱག་རྒྱ་ཆེན་པོའི་སྐུ། །དཔག་མེད་སྤྲུལ་པ་བྱེ་བ་མང་པོ་ཡིས།།
གདུལ་ བྱ་ ཐམས་ ཅད་ སྨིན་ པར་ མཛད་ པ་ པོ། །རྗེ་ བཙུན་ ཏེ་ ལོ་ པ་
ལཟ། ། ཡོན་ཏན་འབྱུང་གནས་བདེ་ཆེན་བླ་མ་ལ། །དཔག་མེད་དཀའ་
བ་མང་པོས་མཉེས་བྱས་པས། །མཆོག་དང་ཐུན་མོང་དངོས་གྲུབ་མ་ལུས་
བརྙེས། །དཔལ་ལྡན་ནཱ་རོ་པ་ལ། །དུས་གསུམ་ནད་སེལ་སྨན་གྱི་ནགས་
ཁྲོད་དུ། །ཅིར་ཡང་མ་ངེས་སྣ་ཚོགས་སྒྱུ་མའི་སྐུ། །ཐུགས་རྗེ་ཆེན་པོས་
གཞན་དོན་གང་འདུལ་མཛད། །མངའ་བདག་མེ་ཏྲིའི་ཞབས་ལ། །
སེམས་ཉིད་འོད་གསལ་དབྱིངས་ནས་མི་གཡོ་ཞིང༌། །གསང་སྔགས་ཡོན་
ཏན་མ་ལུས་བསྟན་མཛད་ཅིང་། །རྡོ་རྗེ་ཐེག་པས་འགྲོ་རྣམས་སྨིན་མཛད་
པ། །རྗེ་བཙུན་ལྷོ་བྲག་པ་ལ། །མཉེས་པ་གསུམ་གྱིས་དོན་དམ་སྙིང་པོ་
སྒྲུབ། །དཔའ་བོ་མཁའ་འགྲོ་ལྷར་བཅས་འཇིག་རྟེན་གྱི། །གཙུག་གི་ནོར་
བུ་བླ་མ་རིན་པོ་ཆེ། །རྗེ་བཙུན་མི་ལའི་ཞབས་ལ། །རྒྱལ་ཚབ་ཐུགས་

རྗེའི་ དབང་ ཕྱུག་ མ་ ཕམ་ པ། །ཐུབ་ པའི་ བསྟན་ པ་ སྤྱོད་ པ་ རླབས་ཆེན་
སྤྱད། །མི་ཤེས་མུན་སེལ་འཇིག་རྟེན་སྒྲོན་མེའི་གཙོ། །དཔལ་ལྡན་མར་མེ་
མཛད་ལ། རྒྱལ་བས་ལྔ་བརྒྱའི་དུས་སུ་ལུང་བསྟན་ཅིང༌། །སངས་རྒྱས་
དགོངས་པ་མཐའ་དག་སྒྲུབ་མཛད་པ། །བདག་ཉིད་ཆེན་པོ་ལྷུན་གྱིས་གྲུབ་
པའི་སྐུ། །མཉམ་མེད་སྒམ་པོ་པ་ལ། །འགྲོ་བའི་མགོན་པོ་དཔལ་ལྡན་
རིན་པོ་ཆེ། །དག་པ་གཉིས་ལྡན་དྲི་མེད་ཆོས་ཀྱི་སྐུ། །འཁོར་འདས་བདག་
པོ་དཔལ་ལྡན་རྡོ་རྗེ་འཆང་། །གཉིས་མེད་བླ་མའི་སྐུ་ལ ། །དུས་གསུམ་
རྒྱལ་བའི་བསྟན་པ་ རིན་པོ་ཆེ། །ཟབ་ཞི་སྤྲོས་བྲལ་འོད་གསལ་མི་གཡོ་
བས། ། གདུལ་བྱ་ཐམས་ཅད་སྨིན་དང་གྲོལ་མཛད་པ། །བསྟན་པ་རྒྱས་
མཛད་ ཁྱོད་ ལ ། །གཉིས་ མེད་ འོད་ གསལ་ ཐུགས་ ཀྱི་ དཀྱིལ་ འཁོར་
དུ། །དུས་གསུམ་ཤེས་བྱའི་གཟུགས་བརྙན་མ་ལུས་ཤར། །ཁམས་དང་
བག་ལ་ཉལ་བའི་བསམ་པའི་ཚོགས། །ཀུན་མཁྱེན་སྐྱེས་རབས་གསུངས་
ལཟ། །འཁོར་འདས་གཉིས་ཀྱི་ཡོན་ཏན་རྒྱ་མཚོ་རྣམས། །ཁྱོད་ལ་བརྟེན་
ནས་མ་ལུས་ཐམས་ཅད་ཀུན། །རྩོལ་སྒྲུབ་མེད་པར་ཤུགས་ལས་སྨིན་གྱུར་
པ། ། མི་ཟད་གཏེར་ཆེན་ཁྱོད་ལ། །སྡིག་དང་སྒྲིབ་པའི་བུད་ཤིང་མ་ལུས་
8 (}

ཀུན། །དུས་མཐའི་མེ་བཞིན་མ་ ལུས་བསྲེག་ པར་ མཛད། །བདུད་བཞི་
འཁོར་བའི་དགྲ་རྣམས་འཇོམས་མཛད་པ། །དཔའ་བོ་གཡུལ་ལས་རྒྱལ་
ལ། །ཁྱོད་ནི་དད་པའི་ཤུགས་ཀྱིས་དྲན་པའི་ཚེ། །ཟད་མེད་བདེ་བ་ཆེན་
པོ་རབ་རྒྱས་ཤིང༌། །འཁོར་བའི་སྡུག་བསྔལ་མ་ལུས་ཟད་པར་བྱེད། །བྱིན་
རླབས་རྨད་དུ་བྱུང་ ལ། །དུས་ གསུམ་ སངས་ རྒྱས་ ཀུན་ གྱི་དགོངས་པ་
མཆོག །འོད་ གསལ་ སྤྲོས་དང་བྲལ་བའི་ངང་ཉིད་ལས། །དུས་གསུམ་
ཤེས་ བྱའི་ དཀྱིལ་ འཁོར་རྟེན་ འབྲེལ་ ཀུན། །ཤིན་ཏུ་ ཕྲ་བའི་ རྒྱུ་ འབྲས་
མངོན་གྱུར་པས། །རིགས་དྲུག་འཁོར་བའི་ནད་རྣམས་མ་ལུས་པ། །དབྱེར་
མེད་ སྟོང་ དང༌ སྙིང་རྗེས་ གསོ་བར་མཛད། །སྨན་ པའི་ རྒྱལ་ པོ་ ཁྱོད་ ལ་
སྐྱབས་སུ་མཆི། །བདེ་ཆེན་རྒྱལ་པོ་དུས་གསུམ་འགྱུར་བ་མེད། ། མྱ་ངན་མི་
འདའ་འཇིག་རྟེན་གསུམ་ན་བཞུགས། །རྒྱུན་ཆད་མེད་པར་ཐུགས་ རྗེའི་
བདག་ཉིད་ཅན། །ཐུབ་ཆེན་ཁྱོད་ལ་སྐྱོ་བ་ཡོངས་མི་མངའ། །བརྩེ་བ་ཆེན་
པོས་ཀུན་ལ་བུ་བཞིན་གཟིགས། །ཕོངས་པར་གྱུར་ན་ཤིན་ཏུ་མི་གཏོང་
ཞིང་། ། གནོད་པར་བྱེད་ལའང་ཐུགས་རྗེའི་བདེར་འབྲེལ་བ། །ངའོ་ཟད་
པས་ འཁོར་ གསུམ་ ཡོངས་ སུ་ དག །བརྩེ་ ཆེན་ རྨད་དུ་བྱུང་ བའི་ གཉེན་

གཅིག་པུ། །མཉམ་མེད་བླ་མ་ཁྱོད་དང་མི་འབྲལ་ཤོག །དམ་པ་ཁྱོད་དང་
མི་འབྲལ་གྱུར་ནས་ཀྱང་། ། དུས་གསུམ་ནམ་མཁའི་མཐའ་དང་མཉམ་པ་
ཡི། །སྡུག་བསྔལ་རྒྱ་མཚོར་བྱིང་བའི་སེམས་ཅན་རྣམས། །ཟག་མེད་བདེ་
བ་ ཆེན་ པོ་ རབ་ རྒྱས་ ནས། ། རྡོ་ རྗེ་ འཛིན་ པའི་ ས་ ལ་ འགོད་ པར་
ཤོག། །།ཅེས་པ་འདི་ནི་འཇིག་རྟེན་གསུམ་གྱི་མགོན་པོས་མཛད་པའོ།། །།ཛ་ཡནྟ།

གསོལ་འདེབས་རྡོ་རྗེ་འཆང་ཐུང་མ།

༄༅།། རྡོ་རྗེ་འཆང་ཆེན་ཏཻ་ལོ་ནཱ་རོ་དང༌། །མར་པ་མི་ལ་ཆོས་རྗེ་སྒམ་པོ་
པ། །དུས་གསུམ་ཤེས་བྱ་ཀུན་མཁྱེན་ཀརྨ་པ། །ཆེ་བཞི་ཆུང་བརྒྱད་བརྒྱུད་
པར་འཛིན་རྣམས་དང༌། །འབྲི་ སྟག་ཚལ་གསུམ་དཔལ་ལྡན་འབྲུག་པ་
སོགས། །ཟབ་ལམ་ཕྱག་རྒྱ་ཆེ་ལ་མངའ་བརྙེས་པའི། །མཉམ་མེད་འགྲོ་
མགོན་དྭགས་པོ་བཀའ་བརྒྱུད་ལ། །གསོལ་བ་འདེབས་སོ་བཀའ་བརྒྱུད་
བླ་མ་རྣམས། །བརྒྱུད་པ་འཛིན་ནོ་རྣམ་ཐར་བྱིན་གྱིས་རློབས། །ཞེན་ལོག་
སྒོམ་གྱི་རྐང་པར་གསུངས་པ་བཞིན། །ཟས་ནོར་ཀུན་ལ་ཆགས་ཞེན་མེད་
པ་དང་། ། ཚེ་འདིའི་འདོས་ཐག་ཆོད་པའི་སྒོམ་ཆེན་ལ། །རྙེད་བཀུར་ཞེན་
པ་མེད་པར་བྱིན་གྱིས་རློབས། །མོས་གུས་སྒོམ་གྱི་འགོ་བོར་གསུངས་པ་
བཞིན། །མན་ངག་གཏེར་སྒོ་འབྱེད་ པའི་ བླ་མ་ལ། །རྒྱུན་དུ་ གསོལ་བ་
འདེབས་ པའི་ སྒོམ་ཆེན་ལ། །བཅོས་མིན་མོས་ གུས་ སྐྱེ་བར་ བྱིན་གྱིས་
རློབས། །ཡེངས་མེད་སྒོམ་གྱི་དངོས་གཞིར་གསུངས་པ་བཞིན། །གང་ཤར་
རྟོགས་ པའི་ ངོ༌ བོ་ སོ་ མ་ དེ། །མ་ བཅོས་ དེ་ ཀར་ འཇོག་ པའི་ སྒོམ་ ཆེན་
ལ། །བསྒོམ་བྱ་བློ་དང་བྲལ་བར་བྱིན་གྱིས་རློབས། །རྣམ་རྟོག་ངོ་བོ་ཆོས་
སྐུར་ གསུངས་པ་བཞིན། །ཅི་ ཡང་ མ་ ཡིན་ ཅིར་ཡང་འཆར་བ་ལ། །མ་

འགགས་རོལ་ པ་ འཆར་ བའི་ སྒོམ་ཆེན་ ལ། །འཁོར་འདས་དབྱེར་མེད་
རྟོགས་པར་བྱིན་གྱིས་རློབས། ། སྐྱེ་བ་ཀུན་ཏུ་ཡང་དག་བླ་མ་དང༌། །འབྲལ་
མེད་ཆོས་ཀྱི་དཔལ་ལ་ལོངས་སྤྱོད་ཅིང་། ། ས་དང་ལམ་གྱི་ཡོན་ཏན་རབ་
རྫོགས་ནས། །རྡོ་རྗེ་འཆང་གི་གོ་འཕང་མྱུར་ཐོབ་ཤོག །ཅེས་པའང་བན་སྒར་
བ་འཇམ་དཔལ་བཟང་པོས་མཛད་པའོ།།

གནས་བརྟན་ཕྱག་མཆོད། །

ལག་མཐིལ་ལྟར་མཉམ་རིན་ཆེན་རྒྱན་གྱིས་སྤྲས། །ལྗོན་ཤིང་ཆུ་
༄༅།། 
མཚོས་བརྒྱན་པའི་ས་གཞིའི་དབུས། །རིན་ཆེན་ལས་གྲུབ་གྲུ་བཞི་སྒོ་བཞི་
པ། །པདྨ་ཉི་ཟླས་བརྒྱན་པའི་གདན་སྟེང་དུ། །ཐུགས་རྗེས་རྩོད་པའི་དུས་
ཀྱི་གདུལ་བྱ་རྣམས། །རྣམ་གྲོལ་ལམ་ལ་འགོད་མཛད་འགྲོ་བའི་མགོན། །
ཐུབ་པ་མཆོག་དང་གནས་བརྟན་ཆེན་པོ་རྣམས། །འཁོར་དང་བཅས་པ་
གནས་འདིར་ གཤེགས་ སུ་ གསོལ། ཕྱོགས་ བཅུའི་ རྒྱལ་ བ་ སྲས་བཅས་
ཐམས་ཅད་དང༌། །ཤེས་རབ་མེ་འབར་ཉོན་མོངས་མཚོ་སྐེམ་ཞིང་། །རྣམ་
གྲོལ་བསོད་ནམས་ཞིང་དུ་བཀའ་སྡོད་པའི། །ཕྱོགས་བཅུའི་ཉན་ཐོས་དགེ་
འདུན་བཞུགས་སོ་འཚལ། །ཡོན་སྦྱོང་ མཆོད་པའི་གནས་སུ་སྤྱན་འདྲེན་
གྱིས། །འགྲོ་བའི་དོན་ཕྱིར་མཆོད་ཀྱིས་གཤེགས་སུ་གསོལ། །འགྲོ་བའི་
མགོན་ པོ་ ཤཱཀྱ་ སེང་ གེ་ ཡི། །སངས་ རྒྱས་ བསྟན་ པ་ གང་ གི་ ཕྱག་ཏུ་
བཞུགས། །གསུང་ རབ་ རིན་ཆེན་ སྒྲོམ་ གྱི་ ཁ་འབྱེད་ པའི། །དགྲ་བཅོམ་
གནས་བརྟན་ཆེན་པོ་བཞུགས་སོ་འཚལ། །དམ་ཆོས་སྤེལ་བའི་སླད་དུ་
སྤྱན་འདྲེན་ན། །འགྲོ་བའི་དོན་ཕྱིར་མཆོད་ཀྱིས་གཤེགས་སུ་གསོལ

ཐུབ་པས་བཀའ་བསྒོས་བསྟན་པའི་རྒྱན་མཚན་འཛིན། །ཡན་ལག་འབྱུང་
དང་མ་ཕམ་ནགས་ན་གནས། །དུས་ལྡན་རྡོ་རྗེ་མོས་བུ་བཟང་པོ་དང༌། །
གསེར་བེའུ་བྷ་ར་དྷྭ་ཛ་གསེར་ཆེན་མཆོག །འཕགས་པ་བ་ཀུ་ལ་དང་སྒྲ་
གཅན་འཛིན། །ལམ་ཕྲན་བྷ་ར་དྷྭ་ཛ་བསོད་སྙོམས་ལེན། ། ལམ་བརྟན་
ཀླུའི་སྡེ་སྦེད་བྱེད་མི་ཕྱེད་པ། །འགྲོ་བའི་དོན་ཕྱིར་མཆོད་ཀྱིས་༴ །སྤངས་
དང་ཡེ་ཤེས་ཕུན་ཚོགས་སངས་རྒྱས་ཀྱང་། །གདུལ་བྱའི་དབང་གིས་ཉན་
ཐོས་ཚུལ་འཛིན་ཅིང༌། ། ཁྱད་པར་ཅན་ གྱི་ ཕྲིན་ལས་ཆོས་སྐྱོང་བའི། །
གནས་བརྟན་བཅུ་དྲུག་འདིར་སྤྱོན་གདན་ལ་བཞུགས། །བདེ་གཤེགས་
བཀའ་ལུང་གཙོར་མཛད་བསྟན་པ་སྲུང་། །རང་དོན་དོར་ནས་འཁོར་བའི་
ནགས་ཚལ་དུ། །གཞན་དོན་ལྷུར་མཛད་གནས་བརྟན་བཅུ་དྲུག་པོ། །དམ་
བཅས་ ཐུགས་ རྗེའི་ དབང་ གིས་ གནས་ འདིར་ གཤེགས། །དགེ་ བསྙེན་
སྐྱབས་ གསོལ་ བདེན་ པའི་ ཚིགས་ ཉན་ པ། །དཀོན་ མཆོག་ གསུམ་ གྱི་
ཞབས་འབྲིང་མཆིས་སོ་འཚལ། །བསོད་ནམས་ རིན་ ཆེན་ གླིང་ དུ་ སྤྱན་
འདྲེན་ན། །འགྲོ་བའི་དོན་ཕྱིར་མཆོད་ཀྱིས་ཟ །མཚུངས་མེད་བལྟ་བས་མི་

ངོམས་ པ། །གསེར་ གྱི་ མདོག་ ཅན་ མཛེས་ པའི་ སྐུ། །ཞལ་ གཅིག་ ཕྱག་
གཉིས་སྐྱིལ་ཀྲུང་བཞུགས། །ས་གནོན་མཉམ་གཞག་མཛད་ཕྱག་འཚལ། །
བླ་མའི་སྐུ་ཚེ་བརྟན་པ་དང༌། །བསྟན་པ་རྒྱས་པར་བྱིན་གྱིས་རློབས།
ཞེས་པ་ཀུན་ལ་འགྲེའོ། །གངས་རི་ཆེན་པོ་ཏི་སེ་ན། །འཕགས་པ་གནས་བརྟན་
ཡན་ལག་འབྱུང༌། །དགྲ་བཅོམ་སྟོང་དང་སུམ་བརྒྱས་བསྐོར། །སྤོས་ཕོར་
རྔ་གཡབ་འཛིན་ཟ །དྲང་སྲོང་རི་ཡི་ཤེལ་ནགས་ལ། །འཕགས་པ་གནས་
བརྟན་ མ་ ཕམ་ པ། །དགྲ་ བཅོམ་ བརྒྱ་ ཕྲག་ གཅིག་ གིས་ བསྐོར། །ཕྱག་
གཉིས་མཉམ་གཞག་མཛད་ཟ ། ལོ་མ་བདུན་པའི་རི་ཕུག་ན། །འཕགས་པ་
གནས་ བརྟན་ ནགས་ ན་ གནས། །དགྲ་ བཅོམ་སྟོང་ དང༌ བཞི་ བརྒྱས་
བསྐོར། །སྡིགས་ མཛུབ་ རྔ་ ཡབ་ འཛིན་ ༤ །ཛམྦུ་ གླིང་ གི་ ཟངས་ གླིང་
ན། །འཕགས་པ་གནས་བརྟན་དུས་ལྡན་ཏེ། །དགྲ་བཅོམ་སྟོང་དང་ཆིག་
བརྒྱས་ བསྐོར། །གསེར་ གྱི་ རྣ་ ཀོར་ འཛིན་ = །སིངྒ་ ལ་ ཡི་ གླིང་ ན་
ནི། །གནས་བརྟན་ རྡོ་ རྗེ་མོ་ཡི་བུ། །དགྲ་ བཅོམ་ སྟོང་ ཕྲག་གཅིག་གིས་
བསྐོར། །སྡིགས་ མཛུབ་ རྔ་ ཡབ་ འཛིན་ = །ཆུ་ བོ་ ཡ་མུ་ ནའི་ གླིང་
ན། །འཕགས་པ་གནས་བརྟན་བཟང་པོ་ནི། །དགྲ་བཅོམ་སྟོང་དང་ཉིས་

བརྒྱས་བསྐོར། །ཆོས་འཆད་མཉམ་གཞག་མཛད་༴ །གནས་མཆོག་དམ་
པ་ཁ་ཆེ་ན། །འཕགས་པ་གནས་བརྟན་གསེར་བེའུ། །དགྲ་བཅོམ་ཆེན་པོ་
ལྔ་བརྒྱས་བསྐོར། །རིན་ཆེན་ཞགས་པ་འཛིན་ཟླ །ནུབ་ཀྱི་བ་ལང་སྤྱོད་ན་
ནི། ། བྷ་ར་དྷྭ་ཛ་གསེར་ཆེན་མཆོག །དགྲ་བཅོམ་ཆེན་པོ་བདུན་བརྒྱས་
བསྐོར། །ཕྱག་ གཉིས་ མཉམ་ གཞག་ མཛད་ ཟ །བྱང་ གི་ སྒྲ་ མི་ སྙན་ ན་
ནི། །འཕགས་ པ་ གནས་ བརྟན་བ་ཀུ་ ལ། །དགྲ་བཅོམ་ཆེན་པོ་ དགུ་
བརྒྱས་བསྐོར། །ཕྱག་གཡོན་ནེའུ་ལེ་འཛིན་ཟ ། པྲི་ཡང་ཀུ་ཡི་གླིང་ན་ནི། །
འཕགས་ པ་ གནས་ བརྟན་ སྒྲ་ ཅན་ འཛིན། །དགྲ་ བཅོམ་ སྟོང་ དང༌ ཆིག་
བརྒྱས་ བསྐོར། །རིན་ ཆེན་ སྲོག་ཞུ་ འཛིན་ ༤ །བྱ་ རྒོད་ ཕུང་ པོའི་ རི་ བོ་
ལ། །འཕགས་པ་གནས་བརྟན་ལམ་ཕྲན་བརྟན། །དགྲ་བཅོམ་སྟོང་དང་
དྲུག་བརྒྱས་བསྐོར། །ཕྱག་གཉིས་མཉམ་གཞག་མཛད་ཟ །ཤར་གྱི་ལུས་
འཕགས་གླིང་ན་ནི། ། བྷ་ར་དྷྭ་ཛ་བསོད་སྙོམས་ལེན། །དགྲ་བཅོམ་སྟོང་
ཕྲག་གཅིག་གིས་བསྐོར། །གླེགས་བམ་ལྷུང་བཟེད་འཛིན་ཟ ། ལྷ་གནས་
སུམ་ཅུ་རྩ་གསུམ་ན། །འཕགས་པ་གནས་བརྟན་ལམ་བརྟན་ནི། །དགྲ་
བཅོམ་ཆེན་པོ་དགུ་བརྒྱས་བསྐོར། །གླེགས་བམ་ཆོས་འཆད་མཛད་= །རི་

ཡི་རྒྱལ་པོ་ ངོས་ ཡང་ ལ། །འཕགས་ པ་ གནས་ བརྟན་ ཀླུ་ ཡི་ སྡེ། །དགྲ་
བཅོམ་སྟོང་དང་ཉིས་བརྒྱས་བསྐོར། །བུམ་པ་འཁར་གསིལ་འཛིན་༤ །རི་
ཡི་རྒྱལ་པོ་བྷེ་ཧུ་ལ། །འཕགས་པ་གནས་བརྟན་སྦེད་བྱེད་ནི། །དགྲ་བཅོམ་
སྟོང་དང་བཞི་བརྒྱས་བསྐོར། །ཕྱག་གཉིས་གླེགས་བམ་འཛིན་= ། རི་ཡི་
རྒྱལ་པོ་གངས་ཅན་ལ། །འཕགས་པ་གནས་བརྟན་མི་བྱེད་པ། །དགྲ་
བཅོམ་སྟོང་ཕྲག་གཅིག་གིས་བསྐོར། །བྱང་ཆེན་མཆོད་རྟེན་འཛིན་
འཕགས་པའི་དགེ་བསྙེན་དྷརྨ་ཏཱ། །རལ་པའི་ཐོད་བཅིངས་གླེགས་བམ་
ཁུར། །སྣང་བ་མཐའ་ཡས་མདུན་ན་བཞུགས། །རྔ་ཡབ་བུམ་པ་འཛིན་
ཕྱག་འཚལ། ། བླ་མའི་སྐུ་ཚེ་བརྟན་པ་དང༌། །བསྟན་པ་རྒྱས་པར་བྱིན་
གྱིས་རློབས། །བརྩོན་ པས་ གོ་ བགོད་ མཐུ་ སྟོབས་ཅན། །སངས་ རྒྱས་
བསྟན་པ་ལེགས་སྐྱོང་བའི། །ཤར་ལྷོ་ནུབ་བྱང་ཕྱོགས་བཞི་ཡི། །རྒྱལ་ཆེན་
བཞི་ལ་ཕྱག་འཚལ་ལོ། ། བླ་མའི་སྐུ་ཚེ་བརྟན་པ་དང༌། །བསྟན་པ་རྒྱས་
པར་བྱིན་གྱིས་རློབས། །
185

༈ སངས་རྒྱས་སྤྲུལ་པ་དགྲ་བཅོམ་འཕགས་པའི་ཚོགས། །འགྲོ་བའི་དོན་
དུ་བསྟན་པ་སྐྱོང་མཛད་པའི། །དཀོན་མཆོག་གསུམ་དངོས་གནས་བརྟན་
བཅུ་དྲུག་གིས། །བསྟན་པ་ཡུན་རིང་གནས་པར་བྱིན་གྱིས་རློབས། །
ཐུགས་རྗེའི་བདག་ཉིད་གནས་བརྟན་བཅུ་དྲུག་གི །འཁོར་ཚོགས་སྲིད་
མཚོ་ལས་བརྒལ་ཉོན་མོངས་མེད། །ཁྲི་དང་དྲུག་སྟོང་བཞི་བརྒྱའི་ཚོགས་
རྣམས་ཀྱིས། །བསྟན་པ་ཡུན་རིང་གནས་པར་བྱིན་གྱིས་རློབས། །བསོད་
ནམས་རྒྱ་མཚོ་ཡོངས་སུ་རྫོགས་བྱེད་ཅིང་། ། ཡེ་ཤེས་རྒྱ་མཚོ་རྣམ་པར་དག་
གྱུར་ཏེ། །ཡོན་ཏན་རྒྱ་མཚོ་མ་ལུས་ཀུན་རྫོགས་ནས། །འཇིག་རྟེན་ཀུན་
ལས་ཁྱད་པར་འཕགས་པར་ཤོག །དུས་གསུམ་རྒྱལ་བ་རྒྱལ་སྲས་ཐུགས་
རྗེ་ཡིས། །ཉན་ཐོས་ཚུལ་བཟུང་སྲིད་པ་ཇི་སྲིད་བར། །བསྟན་པ་སྐྱོང་ཞིང་
འགྲོ་བའི་ དོན་ མཛད་ པ། །གནས་བརྟན་ ཆེན་ པོ་ རྣམས་ ཀྱི་བཀྲ་ཤིས་
ཤོག། །། ཞེས་པཎ་ཆེན་ཤཱཀྱ་ཤིས་སོ། །

ལྟུང་བཤགས།

༄༅།། སེམས་ཅན་ཐམས་ཅད་རྟག་པར་བླ་མ་ལ་སྐྱབས་སུ་མཆིའོ། །
སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །དགེ་འདུན་
ལ་སྐྱབས་ སུ་ མཆིའོ། ། བཅོམ་ ལྡན་ འདས་ དེ་ བཞིན་ གཤེགས་ པ་ དགྲ་
བཅོམ་ པ་ ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ལ་ཕྱག་
འཚལ་ལོ། །རྡོ་རྗེ་སྙིང་པོས་རབ་ཏུ་འཇོམས་པ་ལ་ཕྱག་འཚལ་ལོ། །རིན་
ཆེན་འོད་འཕྲོ་ལ་ཕྱག་འཚལ་ལོ། །ཀླུ་དབང་གི་རྒྱལ་པོ་ལ་ཕྱག་འཚལ་
ལོ། །དཔའ་བོའི་སྡེ་ལ་ཕྱག་འཚལ་ལོ། །དཔལ་དགྱེས་ལ་ཕྱག་འཚལ་
ལོ། །རིན་ཆེན་མེ་ལ་ཕྱག་འཚལ་ལོ། །རིན་ཆེན་ཟླ་འོད་ལ་ཕྱག་འཚལ་
ལོ། །མཐོང་བ་དོན་ཡོད་ལ་ཕྱག་འཚལ་ལོ། །རིན་ཆེན་ཟླ་བ་ལ་ཕྱག་
འཚལ་ལོ། །དྲི་མ་མེད་པ་ལ་ཕྱག་འཚལ་ལོ། །དཔལ་བྱིན་ལ་ཕྱག་འཚལ་
ལོ། །ཚངས་ པ་ ལ་ ཕྱག་ འཚལ་ ལོ། །ཚངས་ པས་ བྱིན་ ལ་ ཕྱག་ འཚལ་
ལོ། །ཆུ་ལྷ་ལ་ཕྱག་འཚལ་ལོ། །ཆུ་ལྷའི་ལྷ་ལ་ཕྱག་འཚལ་ལོ། །དཔལ་
བཟང་ལ་ཕྱག་འཚལ་ལོ། །ཙན་དན་དཔལ་ལ་ཕྱག་འཚལ་ལོ། །གཟི་
བརྗིད་ མཐའ་ ཡས་ ལ་ ཕྱག་ འཚལ་ ལོ། ། འོད་ དཔལ་ ལ་ ཕྱག་ འཚལ་
ལོ། །མྱ་ངན་མེད་པའི་དཔལ་ལ་ཕྱག་འཚལ་ལོ། །སྲེད་མེད་ཀྱི་བུ་ལ་ཕྱག་

འཚལ་ལོ། །མེ་ཏོག་དཔལ་ ལ་ ཕྱག་ འཚལ་ ལོ། །དེ་ བཞིན་ གཤེགས་ པ་
ཚངས་པའི་འོད་ཟེར་རྣམ་པར་རོལ་པ་མངོན་པར་མཁྱེན་པ་ལ་ཕྱག་འཚལ་
དེ་བཞིན་གཤེགས་པ་པདྨའི་འོད་ཟེར་རྣམ་པར་རོལ་པ་མངོན་པར་
ལོ། །
མཁྱེན་པ་ལ་ཕྱག་འཚལ་ལོ། །ནོར་དཔལ་ལ་ཕྱག་འཚལ་ལོ། །དྲན་པའི་
དཔལ་ལ་ཕྱག་འཚལ་ལོ། །མཚན་དཔལ་ཤིན་ཏུ་ཡོངས་གྲགས་ལ་ཕྱག་
དབང་པོའི་ཏོག་གི་རྒྱལ་མཚན་གྱི་རྒྱལ་པོ་ལ་ཕྱག་འཚལ་
འཚལ་ལོ། ། 
ལོ། །ཤིན་ཏུ་རྣམ་པར་གནོན་པའི་དཔལ་ ལ་ ཕྱག་ འཚལ་ལོ། །གཡུལ་
ལས་ཤིན་ཏུ་རྣམ་པར་རྒྱལ་བ་ལ་ཕྱག་འཚལ་ལོ། །རྣམ་པར་གནོན་པ་
གཤེགས་པའི་དཔལ་ ལ་ཕྱག་འཚལ་ལོ། །ཀུན་ནས་སྣང་བ་བཀོད་པའི་
དཔལ་ལ་ཕྱག་འཚལ་ལོ།། རིན་ཆེན་པདྨ་རྣམ་པར་གནོན་པ་ལ་ཕྱག་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
འཚལ་ལོ། །
པའི་སངས་རྒྱས་རིན་པོ་ཆེའི་པདྨ་ལ་རབ་ཏུ་བཞུགས་པ་རི་དབང་གི་རྒྱལ་
པོ་ལ་ཕྱག་འཚལ་ལོ། །དེ་དག་ལ་སོགས་པ་ཕྱོགས་བཅུའི་འཇིག་རྟེན་གྱི་
ཁམས་ཐམས་ཅད་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་བཅོམ་ལྡན་འདས་གང་ཇི་སྙེད་ཅིག་བཞུགས་ཏེ་
19()

འཚོ་ཞིང་བཞེས་པའི་སངས་རྒྱས་བཅོམ་ལྡན་འདས་དེ་དག་ཐམས་ཅད་
བདག་ལ་དགོངས་སུ་གསོལ། བདག་གིས་སྐྱེ་བ་འདི་དང༌། སྐྱེ་བ་ཐོག་མ་
དང་མཐའ་མ་མ་མཆིས་པ་ནས། འཁོར་བ་ན་འཁོར་བའི་སྐྱེ་གནས་ཐམས་
ཅད་དུ་སྡིག་པའི་ལས་བགྱིས་པ་དང་། བགྱིད་དུ་སྩལ་བ་དང་། བགྱིས་པ་
ལ་རྗེས་སུ་ཡི་རང་བའམ། མཆོད་རྟེན་གྱི་དཀོར་རམ་དགེ་འདུན་གྱི་དཀོར་
རམ། ཕྱོགས་བཅུའི་དགེ་འདུན་གྱི་དཀོར་ཕྲོགས་པ་དང༌། འཕྲོག་ཏུ་སྩལ་
བ་དང་། འཕྲོག་པ་ལ་རྗེས་སུ་ཡི་རང་བའམ།མཚམས་མ་མཆིས་པ་ལྔའི་
ལས་བགྱིས་པ་དང༌། བགྱིད་དུ་སྩལ་བ་དང༌། བགྱིས་པ་ལ་རྗེས་སུ་ཡི་
རང་བའམ། མི་དགེ་བ་བཅུའི་ལས་ཀྱི་ལམ་ ཡང་ དག་ པར་ བླང་བ་ལ་
ཞུགས་པ་དང༌། འཇུག་ཏུ་ སྩལ་བ་དང༌། འཇུག་པ་ ལ་ རྗེས་ སུ་ཡི་རང་
བའམ། ལས་ ཀྱི་ སྒྲིབ་ པ་ གང་ གིས་ བསྒྲིབས་ནས། བདག་ སེམས་ཅན་
དམྱལ་བར་མཆི་བའམ། དུད་འགྲོའི་སྐྱེ་གནས་སུ་མཆི་བའམ། ཡི་དྭགས་
ཀྱི་ཡུལ་དུ་མཆི་བའམ། ཡུལ་མཐའ་འཁོབ་ཏུ་སྐྱེ་བའམ། ཀླ་ཀློར་སྐྱེ་བའམ།
ལྷ་ཚེ་རིང་པོ་རྣམས་སུ་སྐྱེ་བའམ། དབང་པོ་མ་ཚང་བར་འགྱུར་བའམ། ལྟ་
བ་ལོག་པར་འཛིན་པར་འགྱུར་བའམ། སངས་རྒྱས་འབྱུང་བ་ལ་མཉེས་
1.]

པར་མི་བགྱིད་པར་འགྱུར་བའི་ལས་ཀྱི་སྒྲིབ་པ་གང་ལགས་པ་དེ་དག་
ཐམས་ཅད་སངས་རྒྱས་བཅོམ་ལྡན་འདས་ཡེ་ཤེས་སུ་གྱུར་པ། སྤྱན་དུ་
གྱུར་ པ། དཔང་ དུ་ གྱུར་ པ། ཚད་ མར་ གྱུར་ པ། མཁྱེན་ པ། གཟིགས་
པ། དེ་དག་གི་སྤྱན་སྔར་མཐོལ་ལོ་འཆགས་སོ། །མི་འཆབ་བོ། ། མི་སྦེད་
དོ། །སླན་ཆད་ཀྱང་གཅོད་ཅིང་སྡོམ་པར་བགྱིད་ལགས་སོ། །སངས་རྒྱས་
བཅོམ་ ལྡན་ འདས་ དེ་ དག་ ཐམས་ ཅད་ བདག་ ལ་ དགོངས་ སུ་ གསོལ།
བདག་ གིས་ སྐྱེ་བ་ འདི་ དང༌ སྐྱེ་བ་ཐོག་མ་དང་མཐའ་མ་མ་མཆིས་པ་
ནས། འཁོར་བ་ན་འཁོར་ བའི་ སྐྱེ་བ་གཞན་དག་ཏུ་སྦྱིན་པ་ཐ་ན་དུད་
འགྲོའི་སྐྱེ་གནས་སུ་སྐྱེས་པ་ལ་ཟས་ཁམ་གཅིག་ཙམ་བསྩལ་བའི་དགེ་བའི་
རྩ་བ་གང་ལགས་པ་དང༌། བདག་གིས་ཚུལ་ཁྲིམས་བསྲུངས་པའི་དགེ་
བའི་རྩ་བ་གང་ལགས་པ་དང༌། བདག་གིས་ཚངས་པར་སྤྱོད་པ་ལ་གནས་
པའི་དགེ་བའི་རྩ་བ་གང་ལགས་པ་དང༌། བདག་གིས་སེམས་ཅན་ཡོངས་
སུ་སྨིན་པར་བགྱིས་པའི་དགེ་བའི་རྩ་བ་གང་ལགས་པ་དང༌། བདག་གིས་
བྱང་ཆུབ་མཆོག་ཏུ་སེམས་བསྐྱེད་པའི་དགེ་བའི་རྩ་བ་གང་ལགས་པ་དང༌།
བདག་གིས་བླ་ན་མེད་པའི་ཡེ་ཤེས་ཀྱི་དགེ་བའི་རྩ་བ་གང་ལགས་པ་དེ་

དག་ཐམས་ཅད་གཅིག་ཏུ་བསྡུས་ཤིང་བཟླུམས་ཏེ། བསྡོམས་ནས་བླ་ན་མ་
མཆིས་པ་དང༌། གོང་ན་མ་མཆིས་པ་དང༌། གོང་མའི་ཡང་གོང་མ་བླ་མའི་
ཡང་བླ་མར་ཡོངས་སུ་སྔོ་བས། བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་ཡོངས་སུ་བསྔོ་བར་བགྱིའོ། །ཇི་ལྟར་འདས་པའི་སངས་རྒྱས་
བཅོམ་ལྡན་འདས་རྣམས་ཀྱིས་ཡོངས་སུ་བསྔོས་པ་དང༌། ཇི་ལྟར་མ་བྱོན་
པའི་སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོ་བར་འགྱུར་
བ་དང༌། ཇི་ལྟར་ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་
ཀྱིས་ཡོངས་སུ་བསྔོ་བར་མཛད་པ་དེ་བཞིན་དུ་བདག་གིས་ཀྱང་ཡོངས་སུ་
བསྔོ་བར་བགྱིའོ། །སྡིག་པ་ཐམས་ཅད་ནི་སོ་སོར་བཤགས་སོ། །བསོད་
ནམས་ཐམས་ཅད་ལ་རྗེས་སུ་ཡི་རང་ངོ༌། ། སངས་རྒྱས་ཐམས་ཅད་ལ་
བསྐུལ་ཞིང་གསོལ་བ་འདེབས་སོ། །བདག་གིས་བླ་ན་མེད་པ་ཡེ་ཤེས་ཀྱི་
མཆོག་དམ་པ་ཐོབ་པར་གྱུར་ཅིག །མི་མཆོག་རྒྱལ་བ་གང་དག་ད་ལྟར་
བཞུགས་ པ་ དང༌ ། །གང་ དག་ འདས་ པ་ དག་ དང༌ དེ་ བཞིན་ གང༌ མ་
བྱོན། །ཡོན་ཏན་བསྔགས་པ་མཐའ་ཡས་རྒྱ་མཚོ་འདྲ་ཀུན་ལ། །ཐལ་མོ་
སྦྱར་བར་བགྱིས་ཏེ་སྐྱབས་སུ་ཉེ་བར་མཆིའོ། །ཞེས་དང་། ལུས་ཀྱི་ལས་

ནི་རྣམ་པ་གསུམ། །ངག་གི་རྣམ་པ་བཞི་དག་དང་། །གང་ཡང་ཡིད་ཀྱི་རྣམ་
གསུམ་པོ། །མི་དགེ་བཅུ་པོ་སོ་སོར་བཤགས། །ཐོག་མ་མེད་ནས་ད་ལྟའི་
བར། །མི་དགེ་བཅུ་དང་མཚམས་མེད་ལྔ། །སེམས་ནི་ཉོན་མོངས་དབང་
གྱུར་པའི། །སྡིག་པ་ཐམས་ཅད་བཤགས་པར་བགྱི། །འདོད་ཆགས་ཞེ་
སྡང་གཏི་མུག་དབང་གིས་ནི། །ལུས་དང་ངག་དང་དེ་བཞིན་ཡིད་ཀྱིས་
ཀྱང༌། །སྡིག་པ་བདག་གིས་བགྱིས་པ་ཅི་མཆིས་པ། །དེ་དག་ཐམས་ཅད་
བདག་ གིས་ སོ་ སོར་ བཤགས། །མཚམས་ མེད་ ལྔ་ པོ་ དག་ གི་ སྡིག་ པ་
རྣམས། །གང་ གིས་ མི་ཤེས་དབང་ གིས་ བྱས་པ་དག །དེ་ ཡིས་ལྟུང་བ་
བཤགས་ པ་ འདི་ བཏོན་ པས། །དེ་ དག་ མ་ ལུས་ ཡོངས་ སུ་ བྱང་ བར་
གྱུར། །བདག་དང་སེམས་ཅན་ཀུན་གྱི་སྡིག་པའི་ལས། །ཉེས་པར་གྱུར་
གང་མཐོལ་ཞིང་བཤགས་པར་བགྱི། །སླན་ཆད་ནམ་ཡང་བགྱིད་པར་མ་
གྱུར་ཅིག །ལས་ཀྱི་སྒྲིབ་པའང་གཏན་དུ་ཟད་བྱེད་ཤོག །ཕྱག་འཚལ་བ་
དང་སོགས།།
194

སྤྱི་བཤགས།

༄༅།། བླ་མ་རྡོ་རྗེ་འཛིན་པ་ཆེན་པོ་ལ་སོགས་པ་ཕྱོགས་བཅུ་ན་བཞུགས་
པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། དགེ་འདུན་
བཙུན་པ་རྣམས་བདག་ལ་དགོངས་སུ་གསོལ། བདག་མིང་འདི་ཞེས་བགྱི་
བས་ཚེ་རབས་འཁོར་བ་ཐོག་མ་མ་མཆིས་པ་ནས་ད་ལྟ་ལ་ཐུག་གི་བར་དུ།
ཉོན་མོངས་པ་འདོད་ཆགས་དང་ཞེ་སྡང་དང་གཏི་མུག་གི་དབང་གིས་ལུས་
ངག་ ཡིད་ གསུམ་ གྱི་ སྒོ་ནས་ སྡིག་ པ་ མི་ དགེ་བ་ བཅུ་ བགྱིས་ པ་ དང་ །
མཚམས་མ་མཆིས་པ་ལྔ་བགྱིས་པ་དང་། དེ་དང་ཉེ་བ་ལྔ་བགྱིས་པ་དང་།
སོ་སོར་ཐར་པའི་སྡོམ་པ་དང་འགལ་བ་དང༌། བྱང་ཆུབ་སེམས་དཔའི་
བསླབ་པ་དང་འགལ་བ་དང༌། གསང་སྔགས་ཀྱི་དམ་ཚིག་དང་འགལ་བ་
དང༌། ཕ་དང་མ་ལ་མ་གུས་པ་དང་། མཁན་པོ་དང་སློབ་དཔོན་ལ་མ་གུས་
པ་དང༌། གྲོགས་ཚངས་པར་མཚུངས་པར་སྤྱོད་པ་རྣམས་ལ་མ་གུས་པ་དང༌།
དཀོན་མཆོག་གསུམ་ལ་གནོད་པའི་ལས་བགྱིས་པ་དང༌། དམ་པའི་ཆོས་
སྤངས་པ་དང༌། འཕགས་པའི་དགེ་འདུན་ལ་སྐུར་བ་བཏབ་པ་དང་།
སེམས་ཅན་ལ་གནོད་པའི་ལས་བགྱིས་པ་ལ་སོགས་པ་དང༌། སྡིག་པ་མི་
དགེ་བའི་ཚོགས་བདག་གིས་བགྱིས་པ་དང༌། བགྱིད་དུ་བསྩལ་བ་དང༌།

གཞན་གྱིས་བགྱིས་པ་ལ་རྗེས་སུ་ཡི་རང་བ་ལ་སོགས་པ། མདོར་ན་མཐོ་
རིས་དང་ཐར་པའི་གེགས་སུ་གྱུར་ཅིང་འཁོར་བ་དང་ངན་སོང་གི་རྒྱུར་གྱུར་
པའི་ཉེས་ལྟུང་གི་ཚོགས་ཅི་མཆིས་པ་ཐམས་ཅད་བླ་མ་རྡོ་རྗེ་འཛིན་པ་ཆེན་
པོ་ལ་སོགས་པ་ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་
སེམས་དཔའ་ཐམས་ཅད་དང༌། དགེ་འདུན་བཙུན་པ་རྣམས་ཀྱི་སྤྱན་སྔར་
མཐོལ་ལོ། །འཆགས་སོ། །མི་འཆབ་བོ། །ཕྱིན་ཆད་ཀྱང་སྡོམ་པར་བགྱི་
ལགས་སོ། །མཐོལ་ཞིང་བཤགས་ན་བདག་བདེ་བ་ལ་རེག་པར་ གནས་
པར་འགྱུར་གྱི། མ་མཐོལ་མ་བཤགས་ན་ནི་དེ་ལྟར་མི་འགྱུར་རོ། །སློབ་
དཔོན་དཔའ་བོས་མཛད་པར་གྲགས་པ་རྫོགས་སོ། །

བཟང་སྤྱོད་སྨོན་ལམ།

༄༅།། རྒྱ་ གར་ སྐད་ དུ། ཨཱརྱ་ བྷ་དྲ་ཙརྱ་པྲ་ཎི་དྷཱ་ན་ རཱ་ ཛ། བོད་སྐད་
དུ། འཕགས་པ་བཟང་པོ་སྤྱོད་པའི་སྨོན་ལམ་ གྱི་ རྒྱལ་པོ། འཕགས་པ་
འཇམ་དཔལ་གཞོན་ནུར་གྱུར་ པ་ ལ་ ཕྱག་ འཚལ་ལོ། །ཇི་ སྙེད་སུ་དག་
ཕྱོགས་བཅུའི་འཇིག་རྟེན་ན། །དུས་ གསུམ་ གཤེགས་ པ་ མི་ ཡི་ སེང་གེ་
ཀུན། །བདག་གིས་མ་ལུས་དེ་དག་ཐམས་ཅད་ལ། །ལུས་དང་ངག་ཡིད་
དང་བས་ཕྱག་བགྱིའོ། །བཟང་པོ་སྤྱོད་པའི་སྨོན་ལམ་སྟོབས་དག་གིས། །
རྒྱལ་བ་ཐམས་ཅད་ཡིད་ཀྱིས་མངོན་སུམ་དུ། །ཞིང་གི་རྡུལ་སྙེད་ལུས་རབ་
བཏུད་པ་ཡིས།།རྒྱལ་བ་ཀུན་ལ་རབ་ཏུ་ཕྱག་འཚལ་ལོ། །རྡུལ་གཅིག་སྟེང་
ན་རྡུལ་སྙེད་སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་
པ་དག ། དེ་ལྟར་ཆོས་ཀྱི་དབྱིངས་རྣམས་མ་ལུས་པར། །ཐམས་ཅད་རྒྱལ་
བ་ དག་ གིས་ གང་ བར་ མོས། །དེ་ དག་ བསྔགས་ པ་ མི་ ཟད་ རྒྱ་ མཚོ་
རྣམས། །དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་བ་ཀུན་གྱི་
ཡོན་ཏན་རབ་བརྗོད་ཅིང༌། །བདེ་བར་གཤེགས་པ་ཐམས་ཅད་བདག་
གིས་བསྟོད། །མེ་ཏོག་དམ་པ་ཕྲེང་བ་དམ་པ་དང༌། །

སིལ་སྙན་རྣམས་དང་བྱུག་པའི་གདུགས་མཆོག་དང་། །མར་མེ་མཆོག་དང་
བདུག་སྤོས་དམ་པ་ཡིས། །རྒྱལ་བ་དེ་དག་ལ་ནི་མཆོད་པར་བགྱི། །ན་
བཟའ་དམ་པ་རྣམས་དང་དྲི་མཆོག་དང༌། །ཕྱེ་མའི་ཕུར་མ་རི་རབ་མཉམ་
པ་དང༌། །བཀོད་པ་ཁྱད་པར་འཕགས་པའི་མཆོག་ཀུན་གྱིས། །རྒྱལ་བ་
དེ་ དག་ལ་ཡང་མཆོད་པར་བགྱི། །མཆོད་པ་གང་རྣམས་བླ་མེད་རྒྱ་ཆེ་
བ། །དེ་དག་རྒྱལ་བ་ཐམས་ཅད་ལ་ཡང་མོས། །བཟང་པོ་སྤྱོད་ལ་དད་
པའི་ སྟོབས་ དག་ གིས། །རྒྱལ་ བ་ ཀུན་ ལ་ ཕྱག་ འཚལ་ མཆོད་ པར་
བགྱི། །འདོད་ཆགས་ཞེ་སྡང་གཏི་མུག་དབང་གིས་ནི། །ལུས་དང་ངག་དང་
དེ་ བཞིན་ ཡིད་ ཀྱིས་ ཀྱང༌ ། །སྡིག་ པ་བདག་ གིས་ བགྱིས་པ་ཅི་མཆིས་
པ། །དེ་དག་ཐམས་ཅད་བདག་གིས་ སོ་སོར་བཤགས། །ཕྱོགས་བཅུའི་
རྒྱལ་བ་ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་མི་
སློབ་དང་། །འགྲོ་བ་ཀུན་གྱི་བསོད་ནམས་གང་ལ་ཡང་། །དེ་དག་ཀུན་གྱི་
རྗེས་སུ་བདག་ཡི་རང༌། །གང་རྣམས་ཕྱོགས་བཅུའི་འཇིག་རྟེན་སྒྲོན་མ་
དག །བྱང་ཆུབ་རིམ་པར་སངས་རྒྱས་མ་ཆགས་བརྙེས། །མགོན་པོ་དེ་དག་
བདག་ གིས་ ཐམས་ ཅད་ ལ། །འཁོར་ ལོ་ བླ་ ན་ མེད་ པར་ བསྐོར་ བར་

བསྐུལ། ། མྱ་ངན་འདའ་སྟོན་གང་བཞེད་དེ་དག་ལ། །འགྲོ་བ་ཀུན་ལ་ཕན་
ཞིང་བདེ་བའི་ཕྱིར། །བསྐལ་པ་ཞིང་གི་རྡུལ་སྙེད་བཞུགས་པར་ཡང་། །
བདག་གིས་ཐལ་མོ་རབ་སྦྱར་ གསོལ་བར་བགྱི། །ཕྱག་འཚལ་བ་དང་
མཆོད་ཅིང་བཤགས་པ་དང༌། །རྗེས་ སུ་ཡི་རང་བསྐུལ་ཞིང་གསོལ་བ་
ཡི། །དགེ་བ་ཅུང་ཟད་བདག་གིས་ཅི་བསགས་པ། །ཐམས་ཅད་བདག་
གིས་བྱང་ཆུབ་ཕྱིར་བསྔོའོ། །འདས་ པའི་སངས་རྒྱས་རྣམས་དང་ཕྱོགས་
བཅུ་ཡི། །འཇིག་རྟེན་དག་ན་གང་བཞུགས་མཆོད་པར་གྱུར། །གང་ཡང་
མ་བྱོན་དེ་དག་རབ་མྱུར་བར། །བསམ་རྫོགས་བྱང་ཆུབ་རིམ་པར་སངས་
རྒྱས་སྤྱོན། །ཕྱོགས་བཅུ་ག་ལའི་ཞིང་རྣམས་ཇི་སྙེད་པ། །དེ་དག་རྒྱ་ཆེར་
ཡོངས་སུ་དག་པར་གྱུར། །བྱང་ཆུབ་ཤིང་དབང་དྲུང་གཤེགས་རྒྱལ་བ་
དང༌། ། སངས་ རྒྱས་ སྲས་ ཀྱིས་ རབ་ཏུ་ གང་ བར་ ཤོག །ཕྱོགས་ བཅུའི་
སེམས་ཅན་གང་རྣམས་ཇི་སྙེད་པ། །དེ་དག་རྟག་ཏུ་ནད་མེད་བདེ་བར་
གྱུར། །འགྲོ་བ་ཀུན་གྱི་ཆོས་ཀྱི་དོན་རྣམས་ནི། །མཐུན་པར་གྱུར་ཅིང་རེ་
བའང་འགྲུབ་པར་ཤོག ། བྱང་ཆུབ་སྤྱོད་པ་དག་ནི་བདག་སྤྱོད་ཅིང་། །
2(02

འགྲོ་བ་ཀུན་ཏུ་སྐྱེ་བ་དྲན་པར་གྱུར། །ཚེ་རབས་ཀུན་ཏུ་འཆི་འཕོ་སྐྱེ་བ་
ན། །རྟག་ཏུ་བདག་ནི་རབ་ཏུ་འབྱུང་བར་ཤོག །རྒྱལ་བ་ཀུན་གྱི་རྗེས་སུ་
སློབ་གྱུར་ཏེ། །བཟང་པོ་སྤྱོད་པ་ཡོངས་སུ་རྫོགས་བྱེད་ཅིང་། །ཚུལ་ཁྲིམས་
སྤྱོད་པ་དྲི་མེད་ཡོངས་དག་པ། །རྟག་ཏུ་མ་ ཉམས་སྐྱོན་མེད་ སྤྱོད་པར་
ཤོག །ལྷ་ཡི་སྐད་དང་ཀླུ་དང་གནོད་སྦྱིན་སྐད། །གྲུལ་བུམ་དག་དང་མི་ཡི་
སྐད་རྣམས་དང་། །འགྲོ་བ་ཀུན་གྱི་སྒྲ་སྐད་ཇི་ཙམ་པར། །ཐམས་ཅད་སྐད་
དུ་བདག་གིས་ཆོས་བསྟན་ཏོ། །དེས་ཤིང་ ཕ་རོལ་ཕྱིན་ལ་རབ་བརྩོན་
ཏེ། །བྱང་ཆུབ་སེམས་ནི་ནམ་ཡང་བརྗེད་མ་གྱུར། །སྡིག་པ་གང་རྣམས་
སྒྲིབ་པར་གྱུར་པ་དག །དེ་དག་མ་ལུས་ཡོངས་སུ་བྱང་བར་ཤོག །ལས་
དང་ཉོན་མོངས་བདུད་ཀྱི་ལས་རྣམས་ལས། །གྲོལ་ཞིང་འཇིག་རྟེན་འགྲོ་
བ་རྣམས་སུ་ཡང་། །ཇི་ལྟར་པདྨོ་ཆུས་མི་ཆགས་པ་བཞིན། ། ཉི་ཟླ་ནམ་
མཁར་ཐོགས་པ་མེད་ལྟར་སྤྱད། །ཞིང་གི་ཁྱོན་དང་ཕྱོགས་རྣམས་ཇི་ཙམ་
པར། །ངན་སོང་སྡུག་བསྔལ་རབ་ཏུ་ཞི་བར་བྱེད། །བདེ་བ་དག་ལ་འགྲོ་བ་
ཀུན་འགོད་ཅིང༌། །འགྲོ་བ་ཐམས་ཅད་ལ་ནི་ཕན་པར་སྤྱད། །བྱང་ཆུབ་
སྤྱོད་པ་ཡོངས་སུ་རྫོགས་བྱེད་ཅིང༌། །སེམས་ཅན་དག་གི་སྤྱོད་དང་མཐུན་
2(03

པར་འཇུག །བཟང་པོ་སྤྱོད་པ་དག་ནི་རབ་སྟོན་ཅིང་། །མ་འོངས་བསྐལ་
པ་ཀུན་ཏུ་ སྤྱོད་ པར་ གྱུར། །བདག་ གི་ སྤྱོད་ དང༌ མཚུངས་ པ་ གང་ སྤྱོད་
པ། །དེ་དག་དང་ནི་རྟག་ཏུ་འགྲོགས་པར་ཤོག །ལུས་དང་ངག་རྣམས་དང་
ནི་སེམས་ཀྱིས་ཀྱང༌། །སྤྱོད་པ་དག་དང་སྨོན་ལམ་གཅིག་ཏུ་སྤྱད། །བདག་
ལ་ཕན་པར་འདོད་པའི་གྲོགས་པོ་དག །བཟང་པོ་སྤྱོད་པ་རབ་ཏུ་སྟོན་པ་
རྣམས། །དེ་དག་དང་ཡང་རྟག་ཏུ་འཕྲད་པར་ཤོག །དེ་དག་བདག་གིས་
ནམ་ཡང་ཡིད་མི་དབྱུང་། །སངས་རྒྱས་སྲས་ཀྱིས་བསྐོར་བའི་མགོན་པོ་
རྣམས། །མངོན་སུམ་རྟག་ཏུ་བདག་གིས་རྒྱལ་བ་ལྟ། །མ་འོངས་བསྐལ་པ་
ཀུན་ཏུ་མི་སྐྱོ་བར། །དེ་དག་ལ་ཡང་མཆོད་པ་རྒྱ་ཆེར་བགྱི། །རྒྱལ་བ་
རྣམས་ཀྱི་དམ་པའི་ཆོས་འཛིན་ཅིང་། །བྱང་ཆུབ་སྤྱོད་པ་ཀུན་ཏུ་སྣང་བར་
བྱེད། །བཟང་པོ་སྤྱོད་པ་རྣམ་པར་སྦྱངས་པ་ཡང་། །མ་འོངས་བསྐལ་པ་
ཀུན་ཏུ་སྤྱད་པར་བགྱི། །སྲིད་པ་ཐམས་ཅད་དུ་ཡང་འཁོར་བ་ན། །བསོད་
ནམས་ཡེ་ཤེས་དག་ནི་མི་ཟད་རྙེད། །ཐབས་དང་ཤེས་རབ་ཏིང་འཛིན་རྣམ་
ཐར་དང༌། །ཡོན་ཏན་ཀུན་གྱི་མི་ཟད་མཛོད་དུ་གྱུར། །རྡུལ་གཅིག་སྟེང་ན་
རྡུལ་ སྙེད་ ཞིང་ རྣམས་ ཏེ། ། ཞིང་ དེར་ བསམ་ གྱིས་ མི་ ཁྱབ་ སངས་ རྒྱས་

རྣམས། །སངས་རྒྱས་སྲས་ཀྱི་དབུས་ན་བཞུགས་པ་ལ། །བྱང་ཆུབ་སྤྱད་པ་
སྤྱོད་ཅིང་བལྟ་བར་བགྱི། །དེ་ལྟར་མ་ལུས་ཐམས་ཅད་ཕྱོགས་སུ་ཡང་། །
སྐྲ་ཙམ་ཁྱོན་ལ་དུས་གསུམ་ཚད་སྙེད་ཀྱི། །སངས་རྒྱས་རྒྱ་མཚོ་ཞིང་རྣམས་
རྒྱ་མཚོ་ དང༌། །བསྐལ་པ་རྒྱ་མཚོར་ སྤྱོད་ ཅིང་ རབ་ཏུ་ འཇུག །གསུང་
གཅིག་ཡན་ལག་རྒྱ་མཚོའི་སྒྲ་སྐད་ཀྱིས། །རྒྱལ་བ་ཀུན་དབྱངས་ཡན་ལག་
རྣམ་དག་པ། །འགྲོ་བ་ཀུན་གྱི་བསམ་པ་ཇི་བཞིན་དབྱངས། །སངས་རྒྱས་
གསུང་ལ་རྟག་ཏུ་འཇུག་པར་བགྱི། །དུས་གསུམ་གཤེགས་པ་རྒྱལ་བ་
ཐམས་ཅད་དག །འཁོར་ལོའི་ཚུལ་རྣམས་ རབ་ཏུ་བསྐོར་བ་ཡིས། །དེ་
དག་གི་ཡང་གསུང་དབྱངས་མི་ཟད་ལ། ། བློ་ཡི་སྟོབས་ཀྱིས་བདག་ཀྱང་
རབ་ཏུ་འཇུག ། མ་འོངས་བསྐལ་པ་ཐམས་ཅད་འཇུག་པར་ཡང༌། །སྐད་
ཅིག་གཅིག་གིས་བདག་ཀྱང་འཇུག་པར་བགྱི། །གང་ཡང་བསྐལ་པ་དུས་
གསུམ་ཚད་དེ་དག །སྐད་ཅིག་ཆ་ཤས་ཀྱིས་ནི་ཞུགས་པར་སྤྱད། །དུས་
གསུམ་ གཤེགས་ པ་ མི་ ཡི་སེང་གེ་གང༌། །དེ་ དག་ སྐད་ཅིག་གཅིག་ལ་
བདག་གིས་བལྟ། །རྟག་ཏུ་དེ་དག་གི་ནི་སྤྱོད་ཡུལ་ལ། །སྒྱུ་མར་གྱུར་པའི་
རྣམ་ཐར་སྟོབས་ཀྱིས་འཇུག །གང་ཡང་དུས་གསུམ་དག་གི་ཞིང་བཀོད་

པ། །དེ་ དག་ རྡུལ་ གཅིག་ སྟེང་དུ་མངོན་པར་བསྒྲུབ། །དེ་ ལྟར་ མ་ ལུས་
ཕྱོགས་རྣམས་ཐམས་ཅད་དུ། །རྒྱལ་བ་རྣམས་ཀྱི་ཞིང་གི་བཀོད་ལ་འཇུག།
གང་ཡང་མ་བྱོན་འཇིག་རྟེན་སྒྲོན་མ་རྣམས། །དེ་དག་རིམ་པར་འཚང་རྒྱ་
འཁོར་ལོ་བསྐོར། །མྱ་ངན་འདས་པ་རབ་ཏུ་ཞི་མཐའ་སྟོན། །མགོན་པོ་
ཀུན་ གྱི་ དྲུང་ དུ་ བདག་མཆིའོ། །ཀུན་ནས་ མྱུར་ བའི་ རྫུ་ འཕྲུལ་ སྟོབས་
རྣམས་དང༌། །ཀུན་ནས་སྒོ་ཡི་ཐེག་པའི་སྟོབས་དག་དང༌། །ཀུན་ཏུ་ཡོན་
ཏན་ སྤྱོད་པའི་སྟོབས་རྣམས་དང༌། །ཀུན་ཏུ་ཁྱབ་པ་བྱམས་པ་དག་གི་
སྟོབས། །ཀུན་ཏུ་དགེ་བའི་བསོད་ནམས་སྟོབས་རྣམས་དང༌། །ཆགས་པ་
མེད་པར་ གྱུར་ པའི་ ཡེ་ཤེས་སྟོབས། །ཤེས་རབ་ཐབས་དང་ཏིང་འཛིན་
སྟོབས་དག་གིས། །བྱང་ཆུབ་ སྟོབས་རྣམས་ཡང་དག་ སྒྲུབ་པར་བྱེད། །
ལས་ ཀྱི་ སྟོབས་རྣམས་ཡོངས་ སུ་ དག་བྱེད་ཅིང༌། །ཉོན་མོངས་ སྟོབས་
རྣམས་ཀུན་ཏུ་འཇོམས་པར་བྱེད། །བདུད་ཀྱི་སྟོབས་རྣམས་སྟོབས་མེད་
རབ་བྱེད་ཅིང༌། །བཟང་པོ་སྤྱོད་པའི་སྟོབས་ནི་རྫོགས་པར་བགྱི། །ཞིང་
རྣམས་རྒྱ་མཚོ་རྣམ་པར་དག་བྱེད་ཅིང༌། །སེམས་ཅན་རྒྱ་མཚོ་དག་ནི་རྣམ་
པར་འགྲོལ། །ཆོས་རྣམས་རྒྱ་མཚོ་རབ་ཏུ་མཐོང་བྱེད་ཅིང་། ། ཡེ་ཤེས་རྒྱ་
206

མཚོ་རབ་ཏུ་གོམས་པར་བྱེད། །སྤྱོད་པ་རྒྱ་མཚོ་རྣམ་པར་དག་བྱེད་ཅིང་། །
སྨོན་ལམ་རྒྱ་མཚོ་རབ་ཏུ་རྫོགས་པར་བྱེད། །སངས་རྒྱས་རྒྱ་མཚོ་རབ་ཏུ་
མཆོད་བྱེད་ཅིང༌། །བསྐལ་པ་རྒྱ་མཚོར་མི་སྐྱོ་སྤྱད་པར་བགྱི། །གང་ཡང་
དུས་གསུམ་གཤེགས་པའི་རྒྱལ་བ་ཡི། །བྱང་ཆུབ་སྤྱོད་པའི་སྨོན་ལམ་བྱེ་
བྲག་རྣམས། །
བཟང་པོ་སྤྱོད་པས་བྱང་ཆུབ་སངས་རྒྱས་ནས། །དེ་ཀུན་
བདག་གིས་མ་ལུས་རྫོགས་པར་བགྱི། །
རྒྱལ་བ་ཀུན་གྱི་སྲས་ཀྱི་ཐུ་བོ་པ། །
གང་གི་མིང་ནི་ཀུན་ཏུ་བཟང་ཞེས་བྱ། །མཁས་པ་དེ་དང་མཚུངས་པར་སྤྱད་
པའི་ཕྱིར། །
དགེ་བ་འདི་དག་ཐམས་ཅད་རབ་ཏུ་བསྔོ
། །ལུས་དང་ངག་
དང་ཡིད་ཀྱང་རྣམ་དག་ཅིང༌། །སྤྱོད་པ་རྣམ་དག་ཞིང་རྣམས་ཡོངས་དག་
དང༌། །བསྔོ་བའང་བཟང་པོ་མཁས་པ་ཅི་འདྲ་བ། །དེ་འདྲར་བདག་ཀྱང་
དེ་ དང༌ མཚུངས་ པར་ ཤོག །ཀུན་ ནས་ དགེ་ བ་ བཟང་ པོ་ སྤྱོད་ པའི་
ཕྱིར། ། འཇམ་དཔལ་གྱི་ནི་སྨོན་ལམ་སྤྱད་པར་བགྱི། །མ་འོངས་བསྐལ་
པ་ཀུན་ཏུ་མི་སྐྱོ་བར། །དེ་ཡི་བྱ་བ་མ་ལུས་རྫོགས་པར་བགྱི། །སྤྱོད་པ་དག་
ནི་ཚད་ཡོད་མ་གྱུར་ཅིག །ཡོན་ཏན་རྣམས་ ཀྱང་ ཚད་ གཟུང་མེད་པར་
ཤོག །སྤྱོད་པ་ཚད་མེད་པ་ལ་གནས་ནས་ཀྱང་། །དེ་དག་འཁྲུལ་པ་ཐམས་
207

ཅད་ འཚལ་ བར་ བགྱི། །ནམ་ མཁའི་ མཐའ་ ཐུག་ གྱུར་ པ་ ཇི་ ཙམ་
པར། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཇི་ཙམ་ལས་དང་
ཉོན་མོངས་ མཐར་ གྱུར་ པ། །བདག་ གི་ སྨོན་ ལམ་ མཐའ་ ཡང་ དེ་ ཙམ་
མོ། །གང་ཡང་ཕྱོགས་བཅུའི་ཞིང་རྣམས་མཐའ་ཡས་པ། ། རིན་ཆེན་རྒྱན་ཏེ་
རྒྱལ་བ་རྣམས་ལ་ཕུལ། །ལྷ་དང་མི་ཡི་བདེ་བའི་མཆོག་རྣམས་ཀྱང་། །
ཞིང་གི་རྡུལ་སྙེད་བསྐལ་པར་ཕུལ་བ་བས། །གང་གིས་བསྔོ་བའི་རྒྱལ་པོ་
འདི་ ཐོས་ ནས། ། བྱང་ ཆུབ་ མཆོག་གི་ རྗེས་ སུ་ རབ་མོས་ཤིང༌། །ལན་
གཅིག་ཙམ་ཡང་དད་པ་བསྐྱེད་པ་ནི། །བསོད་ནམས་དམ་པའི་མཆོག་ཏུ་
འདི་འགྱུར་རོ། །གང་གིས་བཟང་སྤྱོད་སྨོན་ལམ་འདི་བཏབ་པས། །དེས་
ནི་ངན་སོང་ཐམས་ཅད་སྤོང་བར་འགྱུར། །དེས་ནི་གྲོགས་པོ་ངན་པ་སྤངས་
པ་ཡིན། །སྣང་བ་མཐའ་ཡས་དེ་ཡང་དེས་མྱུར་མཐོང་། །དེ་དག་རྙེད་པ་
རབ་རྙེད་བདེ་བར་འཚོ། ། མི་ཚེ་འདིར་ཡང་དེ་དག་ལེགས་པར་འོང་། །
ཀུན་ཏུ་བཟང་པོ་དེ་ཡང་ཅི་འདྲ་བར། །དེ་དག་རིང་པོར་མི་ཐོགས་དེ་
བཞིན་འགྱུར། །མཚམས་མེད་ལྔ་པོ་དག་གི་སྡིག་པ་རྣམས། །གང་གིས་མི་
ཤེས་ དབང་ གིས་ བྱས་ པ་དག །དེ་ ཡིས་ བཟང་ པོ་ སྤྱོད་ པ་ འདི་བརྗོད་
208

ན། །མྱུར་དུ་མ་ལུས་ཡོངས་སུ་བྱང་བར་འགྱུར། །ཡེ་ཤེས་དང་ནི་གཟུགས་
དང༌ མཚན་ རྣམས་ དང༌ ། །རིགས་ དང༌ ཁ་ དོག་ རྣམས་ དང༌ ལྡན་ པར་
འགྱུར། །བདུད་དང་མུ་སྟེགས་མང་པོས་དེ་མི་ཐུབ། །འཇིག་རྟེན་གསུམ་
པོ་ཀུན་ནའང་མཆོད་པར་འགྱུར། །བྱང་ཆུབ་ཤིང་དབང་དྲུང་དུ་དེ་མྱུར་
འགྲོ། །སོང་ནས་སེམས་ཅན་ཕན་ཕྱིར་དེར་འདུག་སྟེ། །བྱང་ཆུབ་སངས་
རྒྱས་འཁོར་ལོ་རབ་ཏུ་བསྐོར། །བདུད་རྣམས་སྡེ་དང་བཅས་པ་ཐམས་ཅད་
བཏུལ། །གང་ཡང་བཟང་པོ་སྤྱོད་པའི་སྨོན་ལམ་འདི། །འཆང་བ་དང་ནི་
སྟོན་ཏམ་ཀློག་པ་ཡི། །དེ་ཡི་རྣམ་པར་སྨིན་པ་སངས་རྒྱས་མཁྱེན། །བྱང་
ཆུབ་མཆོག་ལ་སོམ་ཉི་མ་བྱེད་ཅིག །འཇམ་དཔལ་ཇི་ལྟར་མཁྱེན་ཅིང་
དཔའ་བ་དང༌། །ཀུན་ཏུ་བཟང་པོ་དེ་ཡང་དེ་བཞིན་ཏེ། །དེ་དག་ཀུན་གྱི་
རྗེས་ སུ་ བདག་ སློབ་ ཅིང་ ། །དགེ་ བ་ འདི་ དག་ ཐམས་ ཅད་ རབ་ ཏུ་
བསྔོ། །དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། །བསྔོ་བ་གང་
ལ་མཆོག་ཏུ་བསྔགས་པ་དེས། །བདག་གི་དགེ་བའི་རྩ་བ་འདི་ཀུན་ཀྱང་། །
བཟང་པོ་སྤྱོད་ཕྱིར་རབ་ཏུ་བསྔོ་བར་བགྱི། །བདག་ནི་འཆི་བའི་དུས་བྱེད་
གྱུར་པ་ན། །སྒྲིབ་པ་ཐམས་ཅད་དག་ནི་ཕྱིར་བསལ་ཏེ། །མངོན་སུམ་སྣང་
2{))

བ་ མཐའ་ ཡས་ དེ་ མཐོང་ ནས། ། བདེ་ བ་ ཅན་ གྱི་ ཞིང༌ དེར་ རབ་ ཏུ་
འགྲོ། །དེར་སོང་ནས་ནི་སྨོན་ལམ་འདི་དག་ཀྱང༌། །ཐམས་ཅད་མ་ལུས་
མངོན་དུ་འགྱུར་བར་ཤོག །དེ་དག་མ་ལུས་བདག་གིས་ཡོངས་སུ་བཀང་། །
འཇིག་རྟེན་ཇི་སྲིད་སེམས་ཅན་ཕན་པར་བགྱི། །རྒྱལ་བའི་དཀྱིལ་འཁོར་
བཟང་ཞིང་དགའ་བ་དེར། །པདྨོ་དམ་པ་ཤིན་ཏུ་མཛེས་ལས་སྐྱེས། །སྣང་
བ་མཐའ་ཡས་རྒྱལ་བས་མངོན་སུམ་དུ། །ལུང་བསྟན་པ་ཡང་བདག་གིས་
དེར་ཐོབ་ཤོག །དེར་ནི་བདག་གིས་ལུང་བསྟན་རབ་ཐོབ་ནས། །སྤྲུལ་པ་
མང་པོ་བྱེ་བ་ཕྲག་བརྒྱ་ཡིས། །བློ་ཡི་སྟོབས་ཀྱིས་ཕྱོགས་བཅུ་རྣམས་སུ་
ཡང༌། །སེམས་ཅན་རྣམས་ལ་ཕན་པ་མང་པོ་བགྱི། །བཟང་པོ་སྤྱོད་པའི་
སྨོན་ལམ་བཏབ་པ་ཡི། །དགེ་བ་ཅུང་ཟད་བདག་གིས་ཅི་བསགས་པ། །
དེས་ནི་འགྲོ་བའི་སྨོན་ལམ་དགེ་བ་རྣམས། །སྐད་ཅིག་གཅིག་གིས་ཐམས་
ཅད་འབྱོར་བར་ཤོག །བཟང་པོ་སྤྱོད་པ་ཡོངས་སུ་བསྔོས་པ་ལས། །
བསོད་ནམས་མཐའ་ཡས་དམ་པ་གང་ཐོབ་དེས། །འགྲོ་བ་སྡུག་བསྔལ་ཆུ་
བོར་བྱིང་བ་རྣམས། །འོད་དཔག་མེད་པའི་གནས་རབ་ཐོབ་པར་ཤོག །
210

སྨོན་ལམ་རྒྱལ་པོ་འདི་དག་མཆོག་གི་གཙོ
། །མཐའ་ཡས་འགྲོ་བ་ཀུན་ལ་
ཕན་བྱེད་ཅིང༌། །
ཀུན་ཏུ་བཟང་པོས་བརྒྱན་པའི་གཞུང་གྲུབ་སྟེ། །ངན་སོང་
གནས་རྣམས་མ་ལུས་སྟོངས་པར་ཤོག། །། །
རྒྱ་གར་གྱི་མཁན་པོ་ཛི་ན་མི་ཏྲ་དང་། སུ་རེནྡྲ་བོ་དྷི་དང་། ཞུ་ཆེན་གྱི་ལོ་ཙཱ་བ་བནྡེ་ཡེ་ཤེས་
སྡེ་ལ་སོགས་པས་བསྒྱུར་ཅིང་ཞུས་ཏེ་གཏན་ལ་ཕབ་པའོ
211

བྱམས་པའི་སྨོན་ལམ།

༄༅།། སངས་རྒྱས་ཀུན་ལ་ཕྱག་འཚལ་ལོ། །དྲང་སྲོང་ལྷ་མིག་ལྡན་པ་
ཡི། །བྱང་ཆུབ་སེམས་དཔའ་རྣམས་དང་ཡང་། །ཉན་ཐོས་རྣམས་ལ་ཕྱག་
འཚལ་ལོ། །ངན་འགྲོ་ཐམས་ཅད་ཟློག་བྱེད་ཅིང་། །མཐོ་རིས་ལམ་ནི་རབ་
སྟོན་ལ། །རྒ་ཤི་མེད་པར་འདྲེན་བགྱིད་པ། །བྱང་ཆུབ་སེམས་ལ་ཕྱག་
འཚལ་ལོ། །སེམས་ཀྱི་དབང་དུ་གྱུར་པས་ན། །བདག་གིས་སྡིག་པ་ཅི་
བགྱིས་པ། །སངས་རྒྱས་སྤྱན་སྔར་མཆིས་ནས་སུ། །བདག་གིས་དེ་དག་
བཤགས་པར་བགྱི། །བདག་ལས་རྣམ་པ་གསུམ་གང་གི །བསོད་ནམས་
ཚོགས་ནི་བསྐྱེད་པ་སྟེ། །བདག་གི་ཀུན་མཁྱེན་ས་བོན་ཏེ། །བདག་གིས་
བྱང་ཆུབ་མི་ཟད་ཤོག །ཕྱོགས་བཅུ་དག་གི་ཞིང་རྣམས་སུ། །སངས་རྒྱས་
མཆོད་ པ་ གང་བྱུང་བ། ། སངས་རྒྱས་ མཁྱེན་ པས་ ཡི་ རང་བ། །དེ་ལ་
བདག་ནི་ཡི་རང་ངོ༌། །སྡིག་པ་ཐམས་ཅད་བཤགས་པར་བགྱི། །བསོད་
ནམས་ཀུན་ལ་ཡི་རང་ངོ༌། །སངས་རྒྱས་ཀུན་ལ་ཕྱག་འཚལ་ལོ། །བདག་
ནི་ཡེ་ཤེས་མཆོག་ཐོབ་ཤོག །ཕྱོགས་བཅུ་དག་གི་ཕྱོགས་རྣམས་སུ། །ས་
བཅུ་དག་ལ་གནས་པ་ཡི། །བྱང་ཆུབ་སེམས་དཔའ་བྱང་ཆུབ་མཆོག །
21+

འཚང་རྒྱ་བགྱིད་པར་བསྐུལ་མ་འདེབས། །བྱང་ཆུབ་དམ་པར་སངས་རྒྱས་
ཤིང་། །སྡེ་དང་བཅས་པའི་བདུད་བཏུལ་ནས། །སྲོག་ཆགས་ཀུན་ལ་སྨན་
སླད་དུ། །ཆོས་ཀྱི་འཁོར་ལོ་བསྐོར་གྱུར་ཅིག །ཆོས་རྔ་ཆེན་པོའི་སྒྲ་ཡིས་
ནི། །སྡུག་བསྔལ་སེམས་ཅན་ཐར་བགྱིད་ཤོག །བསྐལ་པ་བྱེ་བ་བསམ་
ཡས་སུ། །ཆོས་སྟོན་མཛད་ཅིང་བཞུགས་གྱུར་ཅིག །འདོད་པའི་འདམ་དུ་
བྱིང་གྱུར་ཅིང༌། །སྲིད་པའི་སྲད་བུས་དམ་བཅིངས་པ། །འཆིང་བ་ཀུན་
གྱིས་ བཅིངས་ བདག་ ལ། ། རྐང་ གཉིས་ མཆོག་ རྣམས་ གཟིགས་ སུ་
གསོལ།། སེམས་ཀྱིས་དྲི་མར་བགྱིས་པ་ལ། །སངས་རྒྱས་རྣམས་ནི་སྨོད་
མི་མཛད། ། སེམས་ཅན་རྣམས་ལ་བྱམས་ཐུགས་ལྡན། ། སྲིད་པའི་མཚོ་
ལས་སྒྲོལ་བར་ཤོག །རྫོགས་པའི་སངས་རྒྱས་གང་བཞུགས་དང༌། །གང་
དག་འདས་དང་མ་བྱོན་པ། །དེ་དག་རྗེས་སུ་བདག་སློབ་ཅིང་། །བྱང་ཆུབ་
སྤྱད་པ་སྤྱོད་གྱུར་ཅིག །ཕ་རོལ་ཕྱིན་དྲུག་རྫོགས་བགྱིས་ནས། །འགྲོ་དྲུག་
སེམས་ ཅན་ ཐར་ བགྱིད་ ཤོག །མངོན་ ཤེས་ དྲུག་ པོ་ མངོན་ བགྱིས་
ནས། ། བླ་མེད་བྱང་ཆུབ་རེག་གྱུར་ཅིག །མ་སྐྱེས་པ་དང་མི་འབྱུང་དང༌། །
215

རང་བཞིན་མ་མཆིས་གནས་མ་མཆིས། །རྣམ་རིག་མ་མཆིས་དངོས་མ་
མཆིས། །སྟོང་པའི་ཆོས་ནི་རྟོགས་པར་ཤོག །སངས་རྒྱས་དྲང་སྲོང་ཆེན་པོ་
ལྟར། །སེམས་ཅན་མ་མཆིས་སྲོག་མ་མཆིས། །གང་ཟག་མ་མཆིས་གསོ་
མ་ མཆིས། །བདག་ མ་མཆིས་ པའི་ ཆོས་ རྟོགས་ཤོག །བདག་ འཛིན་
བདག་གིར་འཛིན་པ་ཡི། །དངོས་པོ་ཀུན་ལ་མི་གནས་པར། །སེམས་ཅན་
ཀུན་ལ་སྨན་སླད་དུ། །སེར་སྣ་མ་མཆིས་ སྦྱིན་ གཏོང་ཤོག །དངོས་པོ་
དངོས་པོར་མ་མཆིས་པས། །བདག་གི་ལོངས་སྤྱོད་ལྷུན་གྲུབ་ཤོག །
དངོས་པོ་ཐམས་ཅད་རྣམ་འཇིག་པས། །སྦྱིན་པའི་ཕ་རོལ་ཕྱིན་རྫོགས་
ཤོག །ཁྲིམས་ཀྱི་ཚུལ་ཁྲིམས་སྐྱོན་མེད་ཅིང་། །ཚུལ་ཁྲིམས་རྣམ་པར་དག་
དང་ལྡན། །རློམ་སེམས་མེད་པའི་ཚུལ་ཁྲིམས་ཀྱིས། །ཚུལ་ཁྲིམས་ཕ་རོལ་
ཕྱིན་ རྫོགས་ཤོག །སའམ་ ཡང་ན་ ཆུའམ་མེ། །རླུང་ གི་ ཁམས་ ལྟར་ མི་
གནས་ཤིང༌། །བཟོད་པ་ཁྲོ་བ་མ་མཆིས་པས། །བཟོད་པའི་ཕ་རོལ་ཕྱིན་
རྫོགས་ཤོག །བརྩོན་འགྲུས་བརྩམས་པའི་བརྩོན་འགྲུས་ཀྱིས། །བརྟན་སྤྲོ་
ལེ་ལོ་མ་མཆིས་ཤིང་། ། སྟོབས་དང་ལྡན་པའི་ལུས་སེམས་ཀྱིས། །བརྩོན་
འགྲུས་ཕ་རོལ་ཕྱིན་རྫོགས་ཤོག །སྒྱུ་མ་ལྟ་བུའི་ཏིང་འཛིན་དང༌། །དཔའ་
216

བར་འགྲོ་བའི་ཏིང་འཛིན་དང༌། །རྡོ་རྗེ་ལྟ་བུའི་ཏིང་འཛིན་གྱིས། །བསམ་
གཏན་ཕ་རོལ་ཕྱིན་རྫོགས་ཤོག །རྣམ་པར་ཐར་པའི་སྒོ་གསུམ་དང་། །
དུས་གསུམ་མཉམ་པ་ཉིད་དང་ནི། །རིག་གསུམ་མངོན་སུམ་བགྱིས་པ་
ཡིས། །ཤེས་ རབ་ པ་ རོལ་ ཕྱིན་ རྫོགས་ ཤོག །སངས་ རྒྱས་ ཀུན་ གྱིས་
བསྔགས་ པ་ དང༌ ། །འོད་ དང༌ གཟི་བརྗིད་ འབར་ བ་ དང༌། །བྱང་ཆུབ་
སེམས་ དཔའི་ བརྩོན་ འགྲུས་ ཀྱིས། །བདག་ གི་ བསམ་ པ་ རྫོགས་ གྱུར་
ཅིག །དེ་ལྟར་སྤྱད་པ་སྤྱོད་ བྱེད་ ཅིང༌། །བྱམས་པ་ གྲགས་དང་ལྡན་པ་
ཡིས། །ཕ་ རོལ་ ཕྱིན་ དྲུག་ རྫོགས་ བགྱིས་ནས། ། ས་ བཅུའི་ སྤོ་ ལ་ རབ་
གནས་ཤོག། །རྒྱ་གར་གྱི་མཁན་པོ་ཛི་ན་མི་ཏྲ་དང༌། སུ་རེནྡྲ་བོ་དྷི་དང༌། ཞུ་ཆེན་གྱི་ལོ་
ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པ།། །། །
༈ འདི་ ལྟར་ བགྱིས་པའི་བསོད་ནམས་དཔག་མེད་ཀྱིས། །དམྱལ་བ་ཡི་
དྭགས་དུད་འགྲོ་ལྷ་མ་ཡིན། །གནས་ངན་ལེན་རྣམས་རྟག་ཏུ་སྤངས་བྱས་
ནས། །རྒྱལ་བ་བྱམས་པའི་གོ་འཕང་བརྙེས་གྱུར་ཅིག །རྒྱལ་བ་བྱམས་པ་
དང་ནི་སེང་གེ་ཡིས། ། མ་འོངས་སངས་རྒྱས་མཛད་པ་སྟོན་པའི་ཚེ། །
བདག་ཀྱང་བྱང་ཆུབ་མཆོག་ལ་གནས་གྱུར་ཏེ། ། བླ་ན་མེད་པའི་ལུང་ཡང་
༧༧༧
.: $
217

སྟོན་པར་ཤོག །དགེ་བ་འདི་ཡིས་ཚེ་རབས་ཐམས་ཅད་དུ། །དལ་ཐོབ་
བཤེས་གཉེན་བཟང་ལ་བརྟེན་པ་དང་། །སེམས་ཅན་ཀུན་གྱི་སྡུག་བསྔལ་
ཁུར་ཁྱེར་ནས། །བྱམས་པའི་བསྟན་ལ་བྱ་བ་བྱེད་པར་ཤོག། །།
218

སྤྱོད་འཇུག་སྨོན་ལམ།
2] )

༄༅།། བདག་གིས་བྱང་ཆུབ་སྤྱོད་པ་ལ། །འཇུག་པ་རྣམ་པར་བརྩམས་པ་
ཡི། །དགེ་བ་གང་དེས་འགྲོ་བ་ཀུན། །བྱང་ཆུབ་སྤྱོད་ལ་འཇུག་པར་ཤོག །
ཕྱོགས་རྣམས་ཀུན་ན་ལུས་ དང༌ སེམས། །སྡུག་བསྔལ་ནད་པ་ ཇི་ སྙེད་
པ། །དེ་དག་བདག་གི་བསོད་ནམས་ཀྱིས། །བདེ་དགའ་རྒྱ་མཚོ་ཐོབ་པར་
ཤོག །དེ་ དག་ འཁོར་ བ་ ཇི་ སྲིད་ དུ། །ནམ་ ཡང་ བདེ་ ལས་ ཉམས་ མ་
གྱུར། །འགྲོ་བས་བྱང་ཆུབ་སེམས་དཔའ་ཡི། །བདེ་བ་རྒྱུན་མི་འཆད་ཐོབ་
ཤོག །འཇིག་རྟེན་ཁམས་ན་དམྱལ་བ་དག །གང་དག་ཇི་སྙེད་ཡོད་པ་
རྣམས། །དེ་དག་ཏུ་ནི་ལུས་ཅན་རྣམས། ། བདེ་ཅན་བདེ་བས་དགའ་བར་
ཤོག །གྲང་བས་ཉམ་ཐག་དྲོ་ཐོབ་ཤོག །བྱང་ཆུབ་སེམས་དཔའི་སྤྲིན་ཆེན་
ལས། །བྱུང་བའི་ཆུ་བོ་མཐའ་ཡས་ཀྱིས། །ཚ་བས་ཉམ་ཐག་བསིལ་བར་
ཤོག །རལ་གྲི་ལོ་མའི་ནགས་ཚལ་ཡང༌། །དེ་ལ་ཙན་དན་ནགས་སྟུག་
ཤོག །ཤལ་མ་ལི་ཡི་སྡོང་པོ་ཡང་། །དཔག་བསམ་ཤིང་དུ་འཁྲུངས་པར་
ཤོག །མཐིང་རིལ་ངུར་པ་དག་དང་ངང་པ་དང༌། །བཞད་སོགས་སྐད་སྙན་
འབྱིན་པས་མཛེས་གྱུར་ཅིག །པདྨ་དྲི་བསུང་ཆེ་ལྡན་མཚོ་དག་གིས། །
220

དམྱལ་བའི་ས་ཕྱོགས་དག་ནི་ཉམས་དགར་ཤོག །སོལ་ཕུང་དེ་ཡང་རིན་
ཆེན་ ཕུང་ པོར་ གྱུར། །ས་ བསྲེགས་ ཤེལ་ གྱི་ ས་ གཞི་ བསྟར་ བར་
ཤོག །བསྡུས་འཇོམས་རི་བོ་རྣམས་ཀྱང་མཆོད་པ་ཡི། །གཞལ་མེད་ཁང་
གྱུར་བདེ་གཤེགས་གང་བར་ཤོག །མདག་མ་རྡོ་བསྲེགས་མཚོན་གྱི་ཆར་
བ་དག །དེང་ནས་བཟུང་སྟེ་མེ་ཏོག་ཆར་པར་གྱུར། །ཕན་ཚུན་མཚོན་གྱིས་
འདེབས་པ་དེ་ཡང་ནི། །དེང་ནས་བརྩེ་ཕྱིར་མེ་ཏོག་འཕེན་པར་ཤོག །ཆུ་
བོ་རབ་མེད་མེ་དོང་འདྲ་ནང་བྱིང་བ་དག །ཤ་ཀུན་ཞིག་གྱུར་རུས་གོང་མེ་
ཏོག་ ཀུནྡའི་ མདོག །བདག་ གི་ དགེ་བའི་ སྟོབས་ ཀྱིས་ ལྷ་ ཡི་ལུས་ཐོབ་
ནས། ། ལྷ་མོ་རྣམས་དང་ལྷན་ཅིག་དལ་གྱིས་འབབ་གནས་ཤོག །ཅི་ཕྱིར་
འདིར་ ནི་ གཤིན་ རྗེའི་ མི་ དང༌ ཁྭ་ དང༌ བྱ་ རྒོད་ མི་ བཟད་ རྣམས་ སྐྲག་
བྱེད། །ཀུན་ནས་མུན་བསལ་བདེ་དགའ་བསྐྱེད་པའི་མཐུ་བཟང་འདི་ཀོ་སུ་
ཡི་མཐུ་སྙམ་སྟེ། །གྱེན་དུ་བལྟས་ན་ནམ་མཁའི་དཀྱིལ་ན་ཕྱག་ན་རྡོ་རྗེ་
འབར་བ་བཞུགས་མཐོང་ནས། །རབ་ཏུ་དགའ་བའི་ཤུགས་ཀྱིས་སྡིག་དང་
བྲལ་ནས་དེ་དང་ལྷན་ཅིག་འགྲོགས་པར་ཤོག །མེ་ཏོག་ཆར་པ་སྤོས་ཆུ་
221

གོ - (ཀ) ན་ འ ཅིས ང བཅུས།
དང་འདྲེས་འབབ་པ་ཡིས། །དམྱལ་བའི་མེ་མདག་ཆིལ་ཆིལ་གསོད་པ་
མཐོང་གྱུར་ནས། ། གློ་བུར་བདེ་བས་ཚིམ་པ་འདི་ཅི་བསམ་པ་དང༌། །
སེམས་དམྱལ་རྣམས་ ཀྱིས་ ཕྱག་ན་པདྨ་ མཐོང་བར་ཤོག །གྲོགས་དག་
འཇིགས་པ་བོར་ལ་རིངས་པར་ཚུར་ཤོག་འུ་བུའི་ཐད་དུ་ནི། །གང་གི་མཐུ་
ཡིས་སྡུག་བསྔལ་ཀུན་བྲལ་དགའ་བའི་ཤུགས་ཕྱིན་ལ། །འགྲོ་བ་ཀུན་
ནས་ཡོངས་སྐྱོབ་བྱང་ཆུབ་སེམས་དང་བརྩེ་བ་སྐྱེས་གྱུར་པ། །གཞོན་ནུ་
ཟུར་ཕུད་ཅན་འབར་འཇིགས་པ་མེད་པར་བྱེད་པ་ཅི་ཞིག་ཕྱིན། །ཁྱོད་ཀྱི་
ལྷ་བརྒྱའི་ཅོད་པན་དག་གིས་ཞབས་ཀྱི་པདྨོ་ལ་མཆོད་ཅིང་། །ཐུགས་རྗེས་
བརླན་ཅན་དབུ་ལ་མེ་ཏོག་དུ་མའི་ཚོགས་ཀྱི་ཆར་འབབ་པ། ཁང་བརྩེགས་
ཡིད་འོང་ལྷ་མོ་སྟོང་ཕྲག་བསྟོད་དབྱངས་སྒྲོགས་ལྡན་འདི་ལྟོས་ཞེས། །
འཇམ་དབྱངས་དེ་འདྲ་མཐོང་ནས་ད་ནི་སེམས་དམྱལ་ཅ་ཅོ་འདོན་པར་
ཤོག །དེ་ལྟར་བདག་གི་དགེ་རྩས་ཀུན་ཏུ་བཟང་ལ་སོགས། །བྱང་ཆུབ་
སེམས་དཔའ་སྒྲིབ་པ་མེད་སྤྲིན་བདེ་བ་དང༌། །བསིལ་ཞིང་དྲི་ཞིམ་ངད་
ལྡན་ཆར་པ་འབེབས་མཐོང་ནས། །སེམས་ཅན་དམྱལ་བ་དེ་དག་མངོན་
པར་ དགའ་ གྱུར་ ཅིག །དུད་འགྲོ་རྣམས་ ནི་ གཅིག་ ལ་ གཅིག །ཟ་བའི་
222

ཀྱི་འཇུག་སྨན་ལམ་
འཇིགས་དང་བྲལ་བར་ཤོག ། སྒྲ་མི་སྙན་པའི་མི་བཞིན་དུ། ། ཡི་དྭགས་
རྣམས་ནི་བདེ་བར་གྱུར། །འཕགས་པ་སྤྱན་རས་གཟིགས་དབང་གི །ཕྱག་
ནས་འབབ་པའི་འོ་རྒྱུན་གྱིས། །ཡི་དྭགས་རྣམས་ནི་ཚིམ་བྱས་ཤིང༌། །ཁྲུས་
བྱས་རྟག་ཏུ་བསིལ་བར་ཤོག ། ལོང་བ་རྣམས་ཀྱིས་གཟུགས་མཐོང་ཞིང་། །
འོན་པས་རྟག་ཏུ་སྒྲ་ཐོས་ཤོག ། ལྷ་མོ་སྒྱུ་འཕྲུལ་ཇི་བཞིན་དུ། །སྦྲུམ་མའང་
གནོད་མེད་བཙའ་བར་ཤོག །གཅེར་བུ་རྣམས་ཀྱིས་གོས་དག་དང༌། །
བཀྲེས་པ་རྣམས་ཀྱིས་ཟས་དང་ནི། །སྐོམ་པ་རྣམས་ཀྱིས་ཆུ་དག་དང་། །
བཏུང་ བ་ ཞིམ་ པོ་ ཐོབ་ པར་ ཤོག །བཀྲེན་ པ་ རྣམས་ ཀྱིས་ ནོར་ ཐོབ་
ཤོག །མྱ་ངན་ཉམ་ཐག་དགའ་ཐོབ་ཤོག ། ཡི་ཆད་རྣམས་ཀྱང་ཡིད་གསོས་
ཤིང༌། །བརྟན་པ་ཕུན་སུམ་ཚོགས་པར་ཤོག །སེམས་ཅན་ནད་པ་ཇི་སྙེད་
པ། །མྱུར་དུ་ནད་ལས་ཐར་གྱུར་ཅིག །འགྲོ་བའི་ནད་ནི་མ་ལུས་པ། །རྟག་
ཏུ་ འབྱུང་ བ་ མེད་ པར་ ཤོག །སྐྲག་ པ་ རྣམས་ ནི་ འཇིགས་ མེད་
ཤོག །བཅིངས་པ་རྣམས་ནི་གྲོལ་བར་འགྱུར། །མཐུ་མེད་རྣམས་ནི་མཐུ་
ལྡན་ ཞིང༌ ། །ཕན་ ཚུན་ སེམས་ ནི་ མཉེན་ གྱུར་ཅིག །མགྲོན་ པ་ དག་ནི་
ཐམས་ཅད་ལ། །ཕྱོགས་རྣམས་ཐམས་ཅད་བདེ་བར་ཤོག །གང་གི་དོན་
༡23

དུ་འགྲོ་བྱེད་པ། །དེ་འབད་མི་དགོས་འགྲུབ་གྱུར་ཅིག ། གྲུ་དང་གྲུ་ཆེན་
ཞུགས་པ་རྣམས། །ཡིད་ལ་བསམས་པ་གྲུབ་གྱུར་ཏེ། །ཆུ་ཡི་ངོགས་སུ་
བདེར་ཕྱིན་ནས། །གཉེན་དང་ལྷན་ཅིག་དགའ་བར་ཤོག ། མྱ་ངམ་ལམ་
གོལ་འཁྱམས་པ་རྣམས། །མགྲོན་པོ་དག་དང་ཕྲད་གྱུར་ནས། །ཆོམ་རྐུན་
སྟག་སོགས་འཇིགས་མེད་པར། ། མི་ངལ་བདེ་བླག་འདོང་བར་ཤོག །
དགོན་སོགས་ལམ་མེད་ཉམ་ང་བར། །བྱིས་པ་རྒན་པོ་མགོན་མེད་ཅིང་། །
གཉིད་ ལོག་ མྱོས་ཤིང་ རབ་མྱོས་རྣམས། །ལྷ་ དག་ སྲུང་ བ་ བྱེད་ པར་
ཤོག །མི་དལ་ཀུན་ལས་ཐར་བ་དང༌། །དད་དང་ཤེས་རབ་བརྩེ་ལྡན་
ཞིང༌། །ཟས་དང་སྤྱོད་པ་ཕུན་ཚོགས་ནས། །རྟག་ཏུ་ཚེ་རབས་དྲན་པར་
ཤོག །ཐམས་ཅད་ནམ་མཁའ་མཛོད་བཞིན་དུ། །ལོངས་སྤྱོད་ཆད་པ་མེད་
པར་ཤོག །རྩོད་པ་མེད་ཅིང་འཚེ་མེད་པར། །རང་དབང་དུ་ནི་སྤྱོད་པར་
ཤོག །སེམས་ཅན་གཟི་བརྗིད་ཆུང་ངུ་གང༌། །དེ་དག་གཟི་བརྗིད་ཆེན་
པོར་ཤོག །དཀའ་ཐུབ་ཅན་གང་གཟུགས་ངན་པ། །གཟུགས་བཟང་ཕུན་
སུམ་ཚོགས་པར་ཤོག །འཇིག་རྟེན་བུད་མེད་ཇི་སྙེད་པ། །དེ་དག་སྐྱེས་པ་
ཉིད་གྱུར་ཅིག །མ་རབས་རྣམས་ནི་མཐོ་ཐོབ་ཅིང་། །ང་རྒྱལ་དག་ཀྱང་
22+

བཅོམ་པར་ཤོག །བདག་གི་བསོད་ནམས་འདི་ཡིས་ནི། །སེམས་ཅན་
ཐམས་ཅད་མ་ལུས་པ། །སྡིག་པ་ཐམས་ཅད་སྤངས་ནས་ནི། །རྟག་ཏུ་དགེ་
བ་བྱེད་པར་ཤོག །བྱང་ཆུབ་སེམས་དང་མི་འབྲལ་ཞིང༌། །བྱང་ཆུབ་སྤྱོད་
ལ་གཞོལ་བ་དང༌། །སངས་རྒྱས་རྣམས་ཀྱིས་ཡོངས་གཟུང་ཞིང་། །བདུད་
ཀྱི་ལས་ཀྱང་སྤོང་བར་ཤོག །སེམས་ཅན་དེ་དག་ཐམས་ཅད་ནི། །ཚེ་ཡང་
དཔག་མེད་རིང་བར་ཤོག །རྟག་ཏུ་བདེ་བར་འཚོ་འགྱུར་ཞིང་། །འཆི་བའི་
སྒྲ་ཡང་གྲགས་མ་གྱུར། །དཔག་བསམ་ཤིང་གི་སྐྱེད་མོས་ཚལ། །སངས་
རྒྱས་དང་ནི་སངས་རྒྱས་སྲས། །ཆོས་སྙན་སྒྲོགས་པས་གང་བ་ཡིས། །
ཕྱོགས་ རྣམས་ ཐམས་ ཅད་ གང་ བར་ ཤོག །ཐམས་ ཅད་ དུ་ ནི་ ས་ གཞི་
དག །གསེག་མ་ལ་སོགས་ མེད་ པ་དང༌། །ལག་མཐིལ་ལྟར་མཉམ་བེ
ཌཱུརྱའི། །རང་ བཞིན་ འཇམ་ པོར་ གནས་ གྱུར་ ཅིག །འཁོར་ གྱི་ དཀྱིལ་
འཁོར་ཡོད་དགུར་ཡང་། ། བྱང་ཆུབ་སེམས་དཔའ་མང་པོ་དག །རང་གི་
ལེགས་ པས་ ས་ སྟེང་ དག ། བརྒྱན་ པར་ མཛད་ པས་ བཞུགས་ གྱུར་
ཅིག །ལུས་ཅན་ཀུན་གྱིས་བྱ་དང་ནི། །ཤིང་དང་འོད་ཟེར་ཐམས་ཅད་
དང༌། །ནམ་མཁའ་ལས་ཀྱང་ཆོས་ཀྱི་སྒྲ། །རྒྱུན་མི་འཆད་པར་ཐོས་པར་
225

ཤོག །དེ་དག་རྟག་ཏུ་སངས་རྒྱས་དང༌། །སངས་རྒྱས་སྲས་དང་ཕྲད་གྱུར་
ཅིག །མཆོད་པའི་སྤྲིན་ཕུང་མཐའ་ཡས་པས། །འགྲོ་བའི་བླ་མ་མཆོད་པར་
ཤོག ། ལྷ་ཡང་དུས་སུ་ཆར་འབེབས་ཤིང༌། ། ལོ་ཏོག་ཕུན་སུམ་ཚོགས་གྱུར་
ཅིག །རྒྱལ་པོ་ཆོས་བཞིན་བྱེད་པ་དང༌། །འཇིག་རྟེན་དག་ཀྱང་དར་བར་
ཤོག ། སྨན་རྣམས་མཐུ་དང་ལྡན་པ་དང༌། །གསང་སྔགས་བཟླས་བརྗོད་
འགྲུབ་པར་ཤོག །མཁའ་འགྲོ་སྲིན་པོ་ལ་སོགས་པ། །སྙིང་རྗེའི་སེམས་
དང་ལྡན་གྱུར་ཅིག །སེམས་ཅན་འགའ་ཡང་སྡུག་མ་གྱུར། །སྡིག་པར་མ་
གྱུར་ན་མ་གྱུར། །འཇིགས་དང་བརྙས་པར་མི་འགྱུར་ཞིང༌། །འགའ་ཡང་
ཡིད་མི་བདེ་མ་གྱུར། ། གཙུག་ལག་ཁང་རྣམས་ཀློག་པ་དང༌། །ཁ་ཏོན་
གྱིས་རྒྱས་ལེགས་གནས་ཤོག །རྟག་པར་དགེ་འདུན་མཐུན་པ་དང༌། །
དགེ་འདུན་དོན་ཡང་འགྲུབ་པར་ཤོག །བསླབ་པ་འདོད་པའི་དགེ་སློང་
དག །དབེན་པ་དག་ཀྱང་ཐོབ་པར་ཤོག །གཡེང་བ་ཐམས་ཅད་སྤང་ནས་
ནི། །སེམས་ནི་ལས་རུང་ སྒོམ་གྱུར་ཅིག །དགེ་སློང་མ་རྣམས་རྙེད་ལྡན་
ཞིང་། །འཐབ་དང་ གནོད་ པ་ སྤོང་བར་ཤོག །དེ་བཞིན་རབ་ཏུ་བྱུང་བ་
ཀུན། །ཚུལ་ ཁྲིམས་ ཉམས་ པ་མེད་གྱུར་ཅིག །ཚུལ་ ཁྲིམས་ འཆལ་བས་
26

ཡིད་བྱུང་ནས། །རྟག་ཏུ་སྡིག་པ་ཟད་བྱེད་ཤོག །བདེ་འགྲོ་དག་ནི་ཐོབ་
གྱུར་ནས། །དེར་ཡང་བརྟུལ་ཞུགས་མི་ཉམས་ཤོག །མཁས་པ་རྣམས་ནི་
བཀུར་བ་དང༌། །བསོད་སྙོམས་དག་ཀྱང་རྙེད་པར་ཤོག །རྒྱུད་ནི་ཡོངས་
སུ་དག་པ་དང༌། །ཕྱོགས་རྣམས་ཀུན་ཏུ་གྲགས་པར་ཤོག །ངན་སོང་སྡུག་
བསྔལ་མི་མྱོང་ཞིང་། །དཀའ་བ་སྤྱད་པ་མེད་པར་ཡང༌། ། ལྷ་བས་ལྷག་
པའི་ལུས་ཐོབ་ནས། །དེ་དག་སངས་རྒྱས་མྱུར་ཐོབ་ཤོག །སེམས་ཅན་
ཀུན་གྱིས་ལན་མང་དུ། །སངས་རྒྱས་ཐམས་ཅད་མཆོད་བྱེད་ཅིང་། །
སངས་ རྒྱས་ བདེ་ བ་ བསམ་ ཡས་ ཀྱིས། ། རྟག་ཏུ་ བདེ་ དང་ ལྡན་ གྱུར་
ཅིག ། བྱང་ ཆུབ་ སེམས་ དཔའ་ རྣམས་ ཀྱིས་ ནི། ། འགྲོ་ དོན་ ཐུགས་ ལ་
དགོངས་འགྲུབ་ཤོག །མགོན་པོ་ཡིས་ནི་གང་དགོངས་པ། །སེམས་ཅན་
རྣམས་ལ་དེ་འབྱོར་ཤོག །དེ་བཞིན་རང་སངས་རྒྱས་རྣམས་དང༌། ། ཉན་
ཐོས་རྣམས་ཀྱང་བདེ་གྱུར་ཅིག །བདག་ཀྱང་འཇམ་དབྱངས་བཀའ་དྲིན་
གྱིས། །ས་རབ་དགའ་བ་ཐོབ་བར་དུ། །རྟག་ཏུ་ཚེ་རབས་དྲན་པ་དང་། །
རབ་ཏུ་བྱུང་བ་བྱེད་པར་ཤོག །བདག་ནི་ཁ་ཟས་གྱི་ནས་ཀྱང༌། །ཉམས་
དང་ལྡན་ཞིང་འཚོ་བར་ཤོག ། ཚེ་རབས་ཀུན་ཏུ་དབེན་གནས་པ། །ཕུན་
227

སུམ་ལྡན་པ་ཐོབ་པར་ཤོག །གང་ཚེ་བལྟ་བར་འདོད་པའམ། །ཅུང་ཟད་དྲི་
བར་འདོད་ན་ཡང༌། །མགོན་པོ་འཇམ་དབྱངས་དེ་ཉིད་ནི། །གེགས་མེད་
པར་ ཡང་ མཐོང་ བར་ ཤོག །ཕྱོགས་ བཅུ་ ནམ་ མཁའི་ མཐས་ གཏུགས་
པའི། །སེམས་ཅན་ཀུན་དོན་བསྒྲུབ་བྱའི་ཕྱིར། །ཇི་ལྟར་འཇམ་དབྱངས་
སྤྱོད་མཛད་པ། །བདག་གི་སྤྱོད་པའང་དེ་འདྲར་ཤོག །ཇི་སྲིད་ནམ་མཁའ་
གནས་པ་དང༌། །འགྲོ་བ་ཇི་སྲིད་གནས་གྱུར་པ། །དེ་སྲིད་བདག་ནི་གནས་
གྱུར་ནས། །འགྲོ་བའི་སྡུག་བསྔལ་སེལ་བར་ཤོག །འགྲོ་བའི་སྡུག་བསྔལ་
གང་ཅིའང་རུང་། །དེ་ཀུན་བདག་ལ་སྨིན་གྱུར་ཅིག །བྱང་ཆུབ་སེམས་
དཔའི་དགེ་འདུན་གྱིས། །འགྲོ་བ་བདེ་ལ་སྤྱོད་པར་ཤོག །འགྲོ་བའི་སྡུག་
བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་
A
 རྙེད་དང་བཀུར་སྟི་དང༌། །བཅས་ཏེ་ཡུན་རིང་གནས་གྱུར་ཅིག །གང་གི་
དྲིན་གྱིས་དགེ་བློ་བྱུང་། །འཇམ་པའི་དབྱངས་ལ་ཕྱག་འཚལ་ལོ། །གང་གི་
དྲིན་གྱིས་བདག་དར་བ། །དགེ་བའི་བཤེས་ལའང་བདག་ཕྱག་འཚལ།། །།
228

བདེ་སྨོན་བསྡུས་པ་ཤེས་བྱ་མ།
229

༄༅།། མངྒ་ལཾ་སྭ་སྟི་བྷ་ཝནྟུ། ཤེས་བྱ་ཐམས་ཅད་མངོན་སུམ་གཟིགས་པ་
པོ། །མཆོག་གི་ཡོན་ཏན་མ་ལུས་མཐར་ཕྱིན་པའི། ། ཟླ་མེད་བརྙེས་པ་དེ་
དང་དམ་པའི་ཆོས། ། བྱང་ཆུབ་སེམས་དཔའི་ཚོགས་ལ་གུས་ཕྱག་འཚལ། །
མཐའ་ཡས་ནམ་མཁའི་མཐའ་ཀླས་ཞིང་རྒྱ་མཚོ། །མཐའ་དག་སྐུ་ཡི་སྤྲུལ་
པས་སྣང་བར་མཛད། །མཐའ་ཡས་འོད་མངའ་ཐུབ་ཆེན་ཚེ་དཔག་མེད། །
མཐའ་མེད་འཁོར་བའི་འགྲོ་བ་ཀུན་ལ་ཁྱབ། །ཀུན་མཁྱེན་རྒྱལ་བ་རྣམས་
ཀྱི་ཐུགས་རྗེའི་འོད། །ཀུན་ནས་རབ་རྫོགས་ཡེ་ཤེས་འོད་འཕྲོ་བས། ། ཀུན་
རྟོག་སྲིད་པའི་མུན་སྟུག་སྣ་ཚོགས་པ། །ཀུན་སེལ་རྣམ་འདྲེན་གཙོ་ལ་ཕྱག་
འཚལ་ལོ། །འོད་ཕྲེང་གསལ་བས་ཞིང་ཀུན་ཁྱབ་མཛད་དེ། །ཡེ་ཤེས་སྤྱན་
གྱིས་ཅུང་ཟད་གཟིགས་པས་ཀྱང་། །བདུད་སྡེའི་དཔུང་ཚོགས་མ་ལུས་ཞི་
མཛད་པ། །དཔག་མེད་སྐུ་ཡི་འོད་ལ་ཕྱག་འཚལ་ལོ། །སྲིད་དང་ཞི་བ་རབ་
སྤངས་རྣམ་གྲོལ་སྐུ། །ངོ་བོ་ཉིད་ཀྱི་དབྱིངས་ལས་མ་གཡོས་ཀྱང་། །གང་
གང་འདུལ་བ་དེ་ལ་དེར་སྟོན་པའི། མཚན་དང་དཔེ་བྱད་ཀྱིས་འབར་ཕྱག་
འཚལ་ལོ། །ཆོས་ཀུན་རྣམ་འབྱེད་ཡན་ལག་དྲུག་ཅུ་ཡི། །གསུང་གཅིག་
གིས་ཀྱང་ཕྱོགས་དུས་ཐམས་ཅད་དུ། །སེམས་ཅན་དབང་པོའི་རིམ་པ་ཇི་
230

བཞིན་འཇུག །དཔག་མེད་གསུང་གི་འོད་ལ་ཕྱག་འཚལ་ལོ། །སྨྲ་བསམ་
བརྗོད་པའི་ཡུལ་ལས་རབ་འདས་ཀྱང༌། །འབད་མེད་ལྷུན་གྱིས་གྲུབ་པའི་
ཡང་དག་ཚིག །གསུང་གི་གསང་བ་བསམ་གྱིས་མི་ཁྱབ་པས། ། ལེགས་
པའི་ལམ་མཆོག་སྟོན་ལ་ཕྱག་འཚལ་ལོ། །རང་བཞིན་འོད་གསལ་མཁའ་
ལྟར་མི་དམིགས་ཀྱང་། །རྣམ་པ་ཀུན་ལྡན་ཡེ་ཤེས་རོལ་པ་ཡིས། །ཤེས་བྱ་
ཇི་སྙེད་མཁྱེན་པའི་དཀྱིལ་འཁོར་རྒྱས། །དཔག་མེད་ཐུགས་ཀྱི་འོད་ལ་
ཕྱག་འཚལ་ལོ། །ཆོས་ཀུན་ངོ་བོ་ཉིད་ཀྱིས་ཉེར་ཞི་ཞིང༌། །མ་འགགས་
སྣང་བ་རབ་ཏུ་བཀྲ་བ་གང༌། །ཁྱོད་ཀྱིས་གཟིགས་པའང་རྣམ་དག་ཞི་བ་
དང༌། །དེ་བཞིན་ཀུན་ཏུ་གཟིགས་ལ་ཕྱག་འཚལ་ལོ། །གང་ཞིག་འགྲོ་བའི་
ཡིད་བཞིན་ཉེར་འཚོའི་གནས། ། སྐུ་གསུང་ཐུགས་དང་ཡེ་ཤེས་དཔག་མེད་
སྟོབས། །ཐུགས་རྗེའི་ཕྲིན་ལས་དཔག་ཏུ་མེད་པ་ཡི། །འོད་དཔག་མེད་ལ་
རྟག་པར་ཕྱག་འཚལ་ལོ། །དངོས་དང་ཡིད་ཀྱིས་སྤྲུལ་པའི་ལུས་ལོངས་
སྤྱོད། །ཡོངས་སུ་མ་བཟུང་ནམ་མཁའི་མཐར་ཐུག་པ། །བློ་ཡིས་བླངས་ཏེ་
བདེ་བར་གཤེགས་རྣམས་མཆོད། །དམན་ལ་བརྩེར་དགོངས་བདག་གི་
འདི་དག་བཞེས། །བདག་དང་སེམས་ཅན་ཀུན་གྱི་སྡིག་པའི་ལས། །ཉེས་
231

པར་གྱུར་གང་མཐོལ་ཞིང་བཤགས་པར་བགྱི། །སླན་ཆད་ནམ་ཡང་བགྱིད་
པར་མ་གྱུར་ཅིག །ལས་ཀྱི་སྒྲིབ་པའང་གཏན་ཏུ་ཟད་བྱེད་ཤོག །རྒྱལ་དང་
རྒྱལ་སྲས་ཉན་ཐོས་རང་རྒྱལ་དང༌། །འགྲོ་བ་ཀུན་གྱི་དགེ་ལ་རྗེས་ཡི་
རང༌། །གང་ ཡང་ ཕྱོགས་ བཅུའི་ བདེ་ གཤེགས་ ཐམས་ ཅད་ ལ། །ཐེག་
མཆོག་ཆོས་ཀྱི་འཁོར་ལོ་བསྐོར་བར་བསྐུལ། །བསྐལ་པ་རྒྱ་མཚོ་དཔག་ཏུ་
མེད་པར་ཡང་། ། མྱ་ངན་མི་འདའ་བཞུགས་པར་གསོལ་བ་འདེབས། །
དུས་གསུམ་བསགས་པའི་དགེ་བ་ཅི་ཡོད་པ། །གཞན་ཕན་དོན་ཕྱིར་བྱང་
ཆུབ་ཆེན་པོར་བསྔོ། ། ཇི་སྲིད་བྱང་ཆུབ་སྙིང་པོ་མ་ཐོབ་བར། ། སྐྱེ་བ་འདི་
དང་མ་འོངས་ཐམས་ཅད་དུ། །བླ་མ་དམ་པས་རྗེས་སུ་འཛིན་གྱུར་ཅིག །
བྱང་ཆུབ་སེམས་ནི་ནམ་དུའང་ཉམས་མ་གྱུར། །རིགས་གཟུགས་ལོངས་
སྤྱོད་ཕུན་སུམ་ཚོགས་པ་ཡི། །དལ་འབྱོར་མཆོག་ཐོབ་ཆོས་ལྡན་གྲོགས་
དང་བཅས། །སངས་རྒྱས་བསྟན་ལ་རིམ་བཞིན་སློབ་པ་དང་། །འདུན་དང་
བརྩོན་ འགྲུས་ བག་ཡོད་ ལྡན་ གྱུར་ ཅིག །ངན་སོང་ གསུམ་ སོགས་ མི་
བཟད་འཁོར་བ་ཡི། ། མི་ཁོམ་འཇིག་རྟེན་རྣམས་སུ་སྐྱེ་འགྱུར་ལས། །གང་
དེ་ཚེ་འདི་ཉིད་ལ་རབ་སྨིན་ནས། །ལན་གྲངས་གཞན་དུ་མྱོང་བར་མ་གྱུར་
232

ཅིག །སྦྱིན་ དང༌ ཚུལ་ ཁྲིམས་ བཟོད་ དང༌ བརྩོན་ འགྲུས་ དང༌། །བསམ་
གཏན་ཤེས་རབ་ཐབས་མཁས་རྨད་བྱུང་དང༌། །སྨོན་ལམ་སྟོབས་དང་ཡེ་
ཤེས་རྒྱ་མཚོ་ཡི། །སྤྱོད་པ་ཐམས་ཅད་ཡོངས་སུ་རྫོགས་གྱུར་ཅིག །ལུས་
དང་དེ་བཞིན་སྲོག་ལའང་ལྟོས་མེད་པར། །སེམས་ལས་རུང་ཞིང་དབེན་པ་
རང་རྒྱུད་དུལ། །ལུང་དང་མངོན་པར་རྟོགས་པའི་ཆོས་ཀྱིས་འབྱོར། །བརྩེ་
ལྡན་རྟག་ཏུ་ཤེས་བཞིན་ལྡན་གྱུར་ཅིག །འཁོར་བའི་དེ་བཞིན་ཉིད་གང་མྱ་
ངན་འདས། །ཀུན་རྟོག་དེ་བཞིན་ཉིད་གང་ཡེ་ཤེས་ཏེ། །གཅིག་དང་དུ་
མའི་བདག་ཉིད་ལས་འདས་པའི། །ཆོས་ཉིད་རྟོགས་པའི་བློ་གྲོས་ལྡན་
གྱུར་ཅིག །གང་ ཡང་ རྟེན་ འབྱུང་ ཟབ་ མོའི་ཚུལ་ གནས་ པ། །ངེས་ དོན་
མཐར་ཐུག་སྤྲོས་བྲལ་ཆོས་ཀྱི་སྐུ། །སྟོབས་སོགས་ཡོན་ཏན་ཡེ་ཤེས་ཕྲིན་
ལས་སོགས། །བདེ་གཤེགས་ཆོས་ལ་ཐོགས་མེད་འཇུག་གྱུར་ཅིག །གང་
དུ་འགྲོ་བློ་མངོན་པར་དགའ་གྱུར་པའི། །ཡིད་ལུས་སྤྱོད་པ་རྣམ་པར་དག་
པ་དང༌། །དབྱངས་སྙན་ངག་གི་ཆོས་ཚུལ་རྒྱ་མཚོ་སྟོན། །རྒྱལ་སྲས་རྣམས་
ཀྱི་སྤྱོད་དང་མཚུངས་པར་ཤོག །ཇི་སྲིད་དེ་ལྟའི་ཡོན་ཏན་མ་ཐོབ་བར། །
མི་མཐུན་ཕྱོགས་ལས་རྣམ་པར་རྒྱལ་བ་ཡི། །འཆི་མེད་ཚེ་ དང་ དཔལ་
233

ནའ ངའད ག ང ་རྩེ་ ང བརུས།
འབྱོར་རྒྱས་པ་དང༌། །བསམ་པའི་དོན་ཀུན་ཡིད་བཞིན་འགྲུབ་གྱུར་ཅིག །
ཚེ་འདིའི་སྣང་བ་ནུབ་པར་ཉེ་བ་ན། །བདེ་གཤེགས་སྲས་དང་བཅས་པས་
བྱིན་བརླབས་ཏེ། །འོད་གསལ་ལྷན་ཅིག་སྐྱེས་པའི་དོན་རྟོགས་ནས། །ལྷ་
དང་ལྷ་མོ་དཔག་ཏུ་མེད་པ་ཡིས། ། སྣ་ཚོགས་མཆོད་པས་བདག་གི་སྡུན་
བསུ་ཞིང་། །རང་སྣང་དྲི་མེད་ཆོས་ཀྱི་དབྱིངས་རང་བཞིན། །རྣམ་དག་བདེ་
བ་ཅན་གྱི་ཞིང་ཁམས་དེར། །བདེ་ཆེན་སེམས་ཀྱིས་བདེ་བླག་བགྲོད་གྱུར་
ཅིག །ཞིང་དེར་དམར་སེར་འོད་ཀྱི་ཕུང་པོའི་དབུས། །རབ་མང་རིན་ཆེན་
པདྨའི་ཟེའུ་འབྲུ་ལ། །དགེ་སློང་བྱེ་བ་འབུམ་དང་ཐབས་ཅིག་པའི། །ཆོས་
རྗེ་འོད་དཔག་མེད་པ་མཐོང་གྱུར་ཅིག །རྒྱལ་སྲས་ཚོགས་ཀྱིས་ ཡོངས་
བསྐོར་ བཅོམ་ ལྡན་ འདས། ། ཐུན་ མཚམས་ འཆར་ ཀའི་ ཉིན་ བྱེད་ ལྟར་
དམར་བ། །འོད་འབར་བལྟ་བས་མི་ངོམས་དེ་མཐོང་ནས། །བྱང་ཆུབ་
ཆེན་པོའི་ལུང་བསྟན་ཐོབ་གྱུར་ཅིག །དགེ་ཚོགས་ལེགས་བྱས་རྣམ་པར་
དཀར་ བའི་ འབྲས། །ངོ༌ མཚར་ ཡོངས་ རྫོགས་ དཔལ་ དང༌ ལྡན་ པའི་
ལུས། །དཔག་མེད་སྤྲུལ་ནས་བཅོམ་ལྡན་འདས་དེ་ལ། །བསྟོད་དབྱངས་
རྒྱ་མཚོས་ཤིས་པ་བརྗོད་གྱུར་ཅིག །བྱམས་ཆེན་འཇམ་པའི་དབྱངས་དང་
234

ཀུན་ཏུ་བཟང༌། ། སྤྱན་རས་ གཟིགས་དབང་ མཐུ་ཆེན་ཐོབ་ལ་ སོགས།
རྒྱལ་སྲས་རྣམས་དང་རྟག་ཏུ་མི་འབྲལ་ཞིང༌། །རྣམ་ཐར་ཚུལ་ལ་མཉམ་
པར་ འཇུག་ གྱུར་ ཅིག །རྣམ་ཐར་ རྒྱ་ མཚོ་ སྒྱུ་ མ་ ལྟར་ སྤྱོད་པས། །ཐེག་
མཆོག་རྒྱ་མཚོའི་ཐབས་རྣམས་ཀུན་བཟུང་སྟེ། ། ཡེ་ཤེས་རྒྱ་མཚོའི་རྟོགས་
པ་རབ་ཐོབ་ནས། །སྲིད་པའི་མཚོ་ལས་འགྲོ་ཀུན་སྒྲོལ་གྱུར་ཅིག །ཞིང་
ཁམས་རྒྱ་མཚོ་རྟག་ཏུ་སྦྱོང་བ་དང་། །ཚོགས་གཉིས་རྒྱ་མཚོ་དག་ནི་སྤེལ་
བར་བྱེད། ། སེམས་ཅན་རྒྱ་མཚོ་རབ་ཏུ་སྨིན་བྱས་ཏེ། །སྨོན་ལམ་རྒྱ་མཚོ་
རྣམས་ནི་འགྲུབ་གྱུར་ཅིག །ཇི་ལྟར་སྔོན་གྱི་བདེ་བར་གཤེགས་རྣམས་
ཀྱིས། །ཐུགས་བསྐྱེད་སྨོན་ལམ་མཛད་སྟོབས་ཅི་འདྲ་བ། །དེ་ལྟར་བདག་
གིས་སེམས་ཅན་མ་ལུས་ཚོགས།། མྱུར་དུ་སངས་རྒྱས་ས་ལ་འགོད་པར་
ཤོག། །ཅེས་འོད་དཔག་ཏུ་མེད་པ་ལ་བསྟོད་པ་ཡན་ལག་བདུན་པ་སྨོན་ལམ་དང་བཅས་
པ་འདི། ཀརྨ་པ་དེ་བཞིན་གཤེགས་པས་མདོ་སྨད་ཀྱི་སའི་ཆ་རྨ་ཆུའི་འགྲམ་དུ་སྦྱར་བའོ།། །།
235

རྣམ་དག་བདེ་ཆེན་ཞིང་གི་སྨོན་ལམ།

༈འདི་ཉིད་ཆགས་མེད་ཐུགས་དམ་མཛོད། །ལག་པ་ན་ཡང་འབད་ནས་བྲིས། །མང་པོ་
འགའ་ལ་ཨེ་ཕན་བསམ། །དཔེ་གཅོད་འདོད་མི་གདའ་ན་གཡོར། །འདི་ལས་ཕན་ཡོན་ཆེ་
བ་མེད། །འདི་ལས་ཟབ་པའི་གདམས་ངག་མེད། །ང་ཡི་ཆོས་ཀྱི་རྩ་བ་ཡིན། ། རང་གར་མ་
སྐྱུར་ཉམས་ལེན་འབུངས། །འདི་ནི་མདོ་ལུགས་ཡིན་པའི་ཕྱིར། ། ལུང་མ་ཐོབ་ཀྱང་འདོན་
ནི་རུང༌། །
༄༅།། ཨེ་མ་ཧོ། འདི་ནས་ཉི་མ་ནུབ་ཀྱི་ཕྱོགས་རོལ་ན། ། གྲངས་མེད་
འཇིག་རྟེན་མང་པོའི་ཕ་རོལ་ན། །ཅུང་ཟད་སྟེང་དུ་འཕགས་པའི་ཡུལ་ས་
ན། །རྣམ་པར་དག་པའི་ཞིང་ཁམས་བདེ་བ་ཅན། །བདག་གི་ཆུ་བུར་མིག་
གིས་ མ་ མཐོང་ ཡང་ ། །རང་ སེམས་ གསལ་ བའི་ ཡིད་ ལ་ ལམ་ མེར་
གསལ།། དེ་ན་བཅོམ་ལྡན་རྒྱལ་བ་འོད་དཔག་མེད། །པདྨ་རཱ་གའི་མདོག་
ཅན་ གཟི་ བརྗིད་ འབར། །དབུ་ ལ་ གཙུག་ ཏོར་ ཞབས་ ལ་ འཁོར་ ལོ་
སོགས། །མཚན་ བཟང་ སོ་ གཉིས་ དཔེ་ བྱད་ བརྒྱད་ ཅུས་ སྤྲས། །ཞལ་
གཅིག་ ཕྱག་ གཉིས་ མཉམ་ བཞག་ ལྷུང་བཟེད་ འཛིན། །ཆོས་གོས་རྣམ་
གསུམ་གསོལ་ཞིང་སྐྱིལ་ཀྲུང་གིས། །པདྨ་སྟོང་ལྡན་ཟླ་བའི་གདན་སྟེང་
དུ། །བྱང་ཆུབ་ཤིང་ལ་སྐུ་རྒྱབ་བརྟེན་མཛད་དེ། །ཐུགས་རྗེའི་སྤྱན་གྱིས་
239

རྒྱང་ནས་ བདག་ ལ་ གཟིགས། །གཡས་ སུ་ བྱང་ ཆུབ་ སེམས་ དཔའ་སྤྱན་
རས་གཟིགས། །སྐུ་མདོག་དཀར་པོ་ཕྱག་གཡོན་པད་དཀར་འཛིན། །
གཡོན་དུ་བྱང་ཆུབ་སེམས་དཔའ་མཐུ་ཆེན་ཐོབ། །སྔོན་པོ་རྡོ་རྗེས་མཚན་
པའི་པདྨ་གཡོན། །གཡས་གཉིས་སྐྱབས་སྦྱིན་ཕྱག་རྒྱ་བདག་ལ་བསྟན། །
གཙོ་ བོ་ གསུམ་ པོ་ རི་རྒྱལ་ལྷུན་པོ་ བཞིན། །ལྷང་ངེ་ ལྷན་ནེ་ལྷམ་མེར་
བཞུགས་པའི་འཁོར། །བྱང་ཆུབ་སེམས་དཔའི་དགེ་སློང་བྱེ་བ་འབུམ། །
ཀུན་ ཀྱང་ གསེར་ མདོག་མཚན་ དང༌ དཔེ་ བྱད་ བརྒྱན། །ཆོས་གོས་རྣམ་
གསུམ་གསོལ་ཞིང་སེར་ལྟེམ་མེ། །མོས་གུས་ཕྱག་ལ་ཉེ་རིང་ཁྱད་མེད་
ཕྱིར། །བདག་གི་སྒོ་གསུམ་གུས་པས་ཕྱག་འཚལ་ལོ། །ཆོས་སྐུ་སྣང་བ་
མཐའ་ཡས་རིགས་ཀྱི་བདག །ཕྱག་གཡས་འོད་ཟེར་ལས་སྤྲུལ་སྤྱན་རས་
གཟིགས། །ཡང་སྤྲུལ་སྤྱན་རས་གཟིགས་དབང་བྱེ་བ་བརྒྱ། །ཕྱག་གཡོན་
འོད་ཟེར་ ལས་ སྤྲུལ་ སྒྲོལ་ མ་ སྟེ། །ཡང་ སྤྲུལ་ སྒྲོལ་ མ་ བྱེ་ བ་ ཕྲག་ བརྒྱ་
འགྱེད། །ཐུགས་ཀྱི་འོད་ཟེར་ལས་སྤྲུལ་པདྨ་འབྱུང༌། །ཡང་སྤྲུལ་ཨོ་རྒྱན་བྱེ་
བ་ཕྲག་བརྒྱ་འགྱེད། །ཆོས་སྐུ་འོད་དཔག་མེད་ལ་ཕྱག་འཚལ་ལོ། །སངས་
རྒྱས་སྤྱན་གྱིས་ཉིན་མཚན་དུས་དྲུག་ཏུ། །སེམས་ཅན་ཀུན་ལ་བརྩེ་བས་

རྟག་ཏུ་གཟིགས། །སེམས་ཅན་ཀུན་གྱི་ཡིད་ལ་གང་དྲན་པའི། །རྣམ་རྟོག་
གང་འགྱུ་རྟག་ཏུ་ཐུགས་ཀྱིས་མཁྱེན། །སེམས་ཅན་ཀུན་གྱིས་ངག་ཏུ་གང་
སྨྲས་ཚིག །རྟག་ཏུ་མ་འདྲེས་སོ་སོར་སྙན་ལ་གསན། །ཀུན་མཁྱེན་འོད་
དཔག་མེད་ ལ་ ཕྱག་ འཚལ་ ལོ། །ཆོས་ སྤངས་མཚམས་ མེད་ བྱས་ པ་ མ་
གཏོགས་པ། །ཁྱེད་ལ་དད་ཅིང་སྨོན་ལམ་བཏབ་ཚད་ཀུན། །བདེ་བ་ཅན་
དེར་ སྐྱེ་བའི་སྨོན་ལམ་གྲུབ། །བར་དོར་བྱོན་ནས་ཞིང་དེར་འདྲེན་པར་
གསུངས། །འདྲེན་པ་འོད་དཔག་མེད་ལ་ཕྱག་འཚལ་ལོ། །ཁྱེད་ཀྱི་སྐུ་ཚེ་
བསྐལ་པ་གྲངས་མེད་དུ། །མྱ་ངན་མི་འདའ་ད་ལྟ་མངོན་སུམ་བཞུགས། །
ཁྱེད་ལ་རྩེ་གཅིག་གུས་པས་གསོལ་བཏབ་ན། །ལས་ཀྱི་རྣམ་པར་སྨིན་པ་
མ་གཏོགས་པ། །ཚེ་ཟད་པ་ཡང་ལོ་བརྒྱ་ཐུབ་པ་དང༌། །དུས་མིན་འཆི་བ་
མ་ལུས་བཟློག་པར་གསུངས། །མགོན་པོ་ཚེ་དཔག་མེད་ལ་ཕྱག་འཚལ་
ལོ། །སྟོང་ གསུམ་ འཇིག་རྟེན་ རབ་ འབྱམས་ གྲངས་མེད་པ། །རིན་ཆེན་
གྱིས་བཀང་སྦྱིན་པ་བྱིན་པ་བས། །འོད་དཔག་མེད་པའི་མཚན་དང་བདེ་བ་
ཅན། །ཐོས་ནས་དད་པས་ཐལ་མོ་སྦྱར་བྱས་ན། །དེ་ནི་དེ་བས་བསོད་
ནམས་ ཆེ་ བར་ གསུངས། །དེ་ ཕྱིར་ འོད་ དཔག་ མེད་ ལ་ གུས་ ཕྱག་
241

འཚལ། །གང་ཞིག་འོད་དཔག་མེད་ པའི་ མཚན་ཐོས་ནས། །ཁ་ ཞེ་ མེད་
པར་སྙིང་ཁོང་རུས་པའི་གཏིང་། །ལན་གཅིག་ཙམ་ཞིག་དད་པ་སྐྱེས་ པོ་
ན། །དེ་ནི་བྱང་ཆུབ་ལམ་ལས་ཕྱིར་མི་ལྡོག །མགོན་པོ་འོད་དཔག་མེད་ལ་
ཕྱག་འཚལ་ལོ། །སངས་རྒྱས་འོད་དཔག་མེད་པའི་མཚན་ཐོས་ནས། །དེ་
ནི་བྱང་ཆུབ་སྙིང་པོ་མ་ཐོབ་བར། །བུད་མེད་མི་སྐྱེ་རིགས་ནི་བཟང་པོར་
སྐྱེ། །ཚེ་རབས་ཀུན་ཏུ་ཚུལ་ཁྲིམས་རྣམ་དག་འགྱུར།། བདེ་གཤེགས་འོད་
དཔག་མེད་ལ་ཕྱག་འཚལ་ལོ། །བདག་གི་ལུས་དང་ལོངས་སྤྱོད་དགེ་རྩར་
བཅས། །དངོས་སུ་འབྱོར་བའི་མཆོད་པ་ཅི་མཆིས་པ། ། ཡིད་སྤྲུལ་བཀྲ་
ཤིས་རྫས་རྟགས་རིན་ཆེན་བདུན། །གདོད་ནས་གྲུབ་པ་སྟོང་གསུམ་འཇིག་
རྟེན་གྱི། །གླིང་བཞི་རི་རབ་ཉི་ཟླ་བྱེ་བ་བརྒྱ། །ལྷ་ཀླུ་མི་ཡི་ལོངས་སྤྱོད་
ཐམས་ཅད་ཀུན། །བློ་ཡིས་བླངས་ཏེ་འོད་དཔག་མེད་ལ་འབུལ། །བདག་
ལ་ཕན་ཕྱིར་ཐུགས་རྗེའི་སྟོབས་ཀྱིས་བཞེས། །ཕ་མས་ཐོག་དྲངས་བདག་
སོགས་འགྲོ་ཀུན་གྱི། །ཐོག་མ་མེད་པའི་དུས་ནས་ད་ལྟའི་བར། །སྲོག་
བཅད་མ་ བྱིན་བླངས་དང་མི་ཚངས་སྤྱོད། །ལུས་ཀྱི་མི་དགེ་གསུམ་པོ་
མཐོལ་ལོ་བཤགས། །རྫུན་དང་ཕྲ་མ་ཚིག་རྩུབ་ངག་འཁྱལ་བ། །ངག་གི་
242

མི་དགེ་བཞི་པོ་མཐོལ་ལོ་བཤགས། །བརྣབ་སེམས་གནོད་སེམས་ལོག་
པར་ལྟ་བ་སྟེ། །ཡིད་ཀྱི་མི་དགེ་གསུམ་པོ་མཐོལ་ལོ་བཤགས། ། ཕ་མ་
སློབ་དཔོན་དགྲ་བཅོམ་བསད་པ་དང༌། །རྒྱལ་བའི་སྐུ་ལ་ངན་སེམས་སྐྱེས་
པ་དང༌། །མཚམས་མེད་ལྔ་ཡི་ལས་བསགས་མཐོལ་ལོ་བཤགས། །དགེ་
སློང་དགེ་ཚུལ་བསད་དང་བཙུན་མ་ཕབ། །སྐུ་གཟུགས་མཆོད་རྟེན་ལྷ་ཁང་
བཤིག་ ལ་ སོགས། ། ཉེ་ བའི་ མཚམ་ མེད་ སྡིག་ བྱས་ མཐོལ་ ལོ་
བཤགས། །དཀོན་མཆོག་ལྷ་ཁང་གསུང་རབ་རྟེན་གསུམ་སོགས། །དཔང་
ཞེས་ ཚད་ བཙུགས་ མནའ་ ཟོས་ ལ་ སོགས་ པ། །ཆོས་ སྤངས་ ལས་ ངན་
བསགས་པ་མཐོལ་ལོ་བཤགས། །ཁམས་གསུམ་སེམས་ཅན་བསད་ལས་
སྡིག་ཆེ་བ། །བྱང་ཆུབ་སེམས་དཔའ་རྣམ་ལ་སྐུར་བ་བཏབ། །དོན་མེད་
སྡིག་ཆེན་བསགས་པ་མཐོལ་ལོ་བཤགས། །དགེ་བའི་ཕན་ཡོན་སྡིག་པའི་
ཉེས་དམིགས་དང་། །དམྱལ་བའི་སྡུག་བསྔལ་ཚེ་ཚད་ལ་སོགས་པ། །ཐོས་
ཀྱང་མི་བདེན་བཤད་ཚོད་ཡིན་བསམ་པ། །མཚམས་མེད་ལྔ་བས་ཐུ་བའི་
ལས་ངན་པ། །ཐར་མེད་ལས་ངན་བསགས་པ་མཐོལ་ལོ་བཤགས། །ཕམ་
པ་བཞི་དང་ལྷག་མ་བཅུ་གསུམ་དང༌། །སྤང་ལྟུང་སོར་བཤགས་ཉེས་བྱས་

སྡེ་ཚན་ལྔ། ། སོ་ཐར་ཚུལ་ཁྲིམས་འཆལ་བ་ མཐོལ་ལོ་ བཤགས། །ནག་
པོའི་ཆོས་ བཞི་ ལྟུང་བ་ ལྔ་ ལྔ་ བརྒྱད། །བྱང་སེམས་བསླབ་པ་ཉམས་ པ་
མཐོལ་ལོ་བཤགས། །རྩ་ལྟུང་བཅུ་བཞི་ཡན་ལག་སྦོམ་པོ་བརྒྱད། །གསང་
སྔགས་ དམ་ ཚིག་ ཉམས་ པ་མཐོལ་ ལོ་ བཤགས། །སྡོམ་ པ་ མ་ ཞུས་ མི་
དགེའི་ལས་བྱས་པ། །མི་ཚངས་སྤྱོད་དང་ཆང་འཐུང་ལ་སོགས་པ། །རང་
བཞིན་ ཁ་ན་མ་ཐོའི་ སྡིག་ པ་ སྟེ། །སྡིག་ པ་ སྡིག་ཏུ་ མ་ཤེས་ མཐོལ་ལོ་
བཤགས། །སྐྱབས་སྡོམ་དབང་བསྐུར་ལ་སོགས་ཐོབ་ན་ཡང་། །དེ་ཡི་སྡོམ་
པ་ དམ་ ཚིག་ བསྲུང་ མ་ཤེས། །བཅས་ པའི་ ལྟུང་ བ་ ཕོག་ པ་མཐོལ་ ལོ་
བཤགས། །འགྱོད་པ་མེད་ན་བཤགས་པས་མི་འདག་པས། །སྔར་བྱས་
སྡིག་པ་ཁོང་དུ་དུག་སོང་ལྟར། །ངོ་ཚ་འཇིགས་སྐྲག་འགྱོད་པ་ཆེན་པོས་
བཤགས། །ཕྱིན་ཆད་སྡོམ་སེམས་མེད་ན་མི་འདག་པས། །ཕྱིན་ཆད་སྲོག་
ལ་བབས་ཀྱང་མི་དགེའི་ལས། །ད་ནས་མི་བགྱིད་སེམས་ལ་དམ་བཅའ་
བཟུང༌། །བདེ་གཤེགས་འོད་དཔག་མེད་ པ་ སྲས་ བཅས་ ཀྱིས། །བདག་
རྒྱུད་ཡོངས་སུ་དག་པར་བྱིན་གྱིས་རློབས། །གཞན་གྱིས་དགེ་བ་བྱེད་པ་
ཐོས་པའི་ཚེ། །དེ་ལ་ཕྲག་དོག་མི་དགེའི་སེམས་སྤངས་ནས། །སྙིང་ནས་
2++

དགའ་བས་རྗེས་སུ་ཡི་རང་ན། །དེ་ཡི་བསོད་ནམས་མཉམ་དུ་ཐོབ་པར་
གསུངས། །དེ་ ཕྱིར་ འཕགས་ པ་ རྣམས་ དང ་ སོ་ སྐྱེ་ ཡིས། །དགེ་ བ་ གང་
བསྒྲུབས་ཀུན་ལ་ཡི་རང་ངོ༌། ། བླ་མེད་བྱང་ཆུབ་མཆོག་ཏུ་སེམས་བསྐྱེད་
ནས། །འགྲོ་དོན་རྒྱ་ཆེན་མཛད་ལ་ཡི་རང་ངོ༌། །མི་དགེ་བཅུ་པོ་སྤངས་པ་
དགེ་བ་བཅུ། །གཞན་གྱི་སྲོག་བསྐྱབ་སྦྱིན་པ་གཏོང་བ་དང༌། །སྡོམ་པ་སྲུང་
ཞིང་ བདེན་ པར་སྨྲ་ བ་ དང༌ ། །འཁོན་ པ་ སྡུམ་ དང ་ ཞི་ དུལ་ དྲང༌ པོར་
སྨྲ། །དོན་དང་ལྡན་པའི་གཏམ་བརྗོད་འདོད་པ་ཆུང་། །བྱམས་དང་སྙིང་རྗེ་
སྒོམ་ཞིང་ཆོས་ལ་སྤྱོད། །དགེ་བ་དེ་རྣམ་ཀུན་ལ་ཡི་རང་ངོ༌། །ཕྱོགས་
བཅུའི་འཇིག་རྟེན་རབ་འབྱམས་ཐམས་ཅད་ན། །རྫོགས་སངས་རྒྱས་ནས་
རིང་པོར་མ་ལོན་པར། །དེ་དག་རྣམས་ལ་ཆོས་ཀྱི་འཁོར་ལོ་ནི། ། རྒྱ་ཆེན་
མྱུར་དུ་བསྐོར་བ་བདག་གིས་བསྐུལ། །མངོན་ཤེས་ཐུགས་ཀྱིས་དེ་དོན་
མཁྱེན་ པར་ གསོལ། །སངས་ རྒྱས་ བྱང་ སེམས་ བསྟན་ འཛིན་ དགེ་བའི་
བཤེས། ། མྱ་ངན་འདའ་བར་བཞེད་ཀུན་དེ་དག་ལ། ། མྱ་ངན་མི་འདའ་
བཞུགས་པར་གསོལ་བ་འདེབས། །འདིས་མཚོན་བདག་གི་དུས་གསུམ་
དགེ་བ་རྣམས། །འགྲོ་བ་སེམས་ཅན་ཀུན་གྱི་དོན་དུ་བསྔོ། །ཀུན་ཀྱང་བླ་

མེད་བྱང་ཆུབ་མྱུར་ཐོབ་ནས། །ཁམས་གསུམ་འཁོར་བ་དོང་ནས་སྤྲུགས་
གྱུར་ཅིག །དེ་ཡི་དགེ་བ་བདག་ལ་མྱུར་སྨིན་ནས། །ཚེ་འདིར་དུས་མིན་
འཆི་ བ་ བཅོ་ བརྒྱད་ ཞི། །ནད་ མེད་ ལང་ ཚོ་ རྒྱས་ པའི་ ལུས་ སྟོབས་
ལྡན། །དཔལ་འབྱོར་འཛད་མེད་དབྱར་གྱི་གདྨ་ལྟར། །བདུད་དགྲའི་འཚེ་
བ་མེད་ཅིང་དམ་ཆོས་སྤྱོད། །བསམ་པའི་དོན་ཀུན་ཆོས་ལྡན་ཡིད་བཞིན།
འགྲུབ། །བསྟན་དང་འགྲོ་ལ་ཕན་ཐོགས་རྒྱ་ཆེན་འགྲུབ། ། མི་ལུས་དོན་
དང་ལྡན་པར་འགྲུབ་པར་ཤོག །བདག་དང་ བདག་ལ་འབྲེལ་ཐོགས་
ཀུན། །འདི་ནས་ཚེ་འཕོས་གྱུར་མ་ཐག །སྤྲུལ་པའི་སངས་རྒྱས་འོད་དཔག་
མེད། །དགེ་སློང་དགེ་འདུན་འཁོར་གྱིས་བསྐོར། །མདུན་དུ་མངོན་སུམ་
འབྱོན་ པར་ ཤོག །དེ་ མཐོང་ ཡིད་ དགའ་ སྣང་ བ་སྐྱིད། །ཤི་ བའི་ སྡུག་
བསྔལ་མེད་ པར་ཤོག །བྱང་ ཆུབ་ སེམས་ དཔའ་ མཆེད་ བརྒྱད་ནི། །རྫུ་
འཕྲུལ་སྟོབས་ཀྱིས་ནམ་མཁར་བྱོན། །བདེ་བ་ཅན་དུ་འགྲོ་བ་ཡི། །ལམ་
སྟོན་ལམ་སྣ་འདྲེན་པར་ཤོག །ངན་སོང་སྡུག་བསྔལ་བཟོད་བླག་མེད། །
ལྷ་མིའི་བདེ་སྐྱིད་མི་རྟག་འགྱུར། །དེ་ལ་སྐྲག་སེམས་སྐྱེ་བར་ཤོག །ཐོག་
246

མ་མེད་ནས་ད་ལྟའི་བར། །འཁོར་བ་འདི་ན་ཡུན་རེ་རིང་། །དེ་ལ་སྐྱོ་བ་སྐྱེ་
བར་ཤོག ། མི་ནས་མི་རུ་སྐྱེ་ཆོག་ཀྱང༌། །སྐྱེ་རྒ་ན་འཆི་གྲངས་མེད་མྱོང་། །
དུས་ངན་སྙིགས་མར་བར་ཆད་མང་། །མི་དང་ལྷ་ཡི་བདེ་སྐྱིད་འདི། །དུག་
དང་འདྲེས་པའི་ཟས་བཞིན་དུ། །འདོད་པ་སྤུ་ཙམ་མེད་པར་ཤོག །ཉེ་དུ་
ཟས་ནོར་མཐུན་གྲོགས་རྣམས། །མི་རྟག་སྒྱུ་མ་རྨི་ལམ་བཞིན། །ཆགས་
ཞེན་སྤུ་ཙམ་མེད་པར་ཤོག ། ས་ཆ་ཡུལ་རིས་ཁང་ཁྱིམ་རྣམས། །རྨི་ལམ་
ཡུལ་གྱི་ཁང་ཁྱིམ་ལྟར། ། བདེན་པར་མ་གྲུབ་ཤེས་པར་ཤོག །ཐར་མེད་
འཁོར་བའི་རྒྱ་མཚོ་ནས། །ཉེས་ཆེན་བཙོན་ནས་ཐར་པ་བཞིན། །བདེ་བ་
ཅན་གྱི་ཞིང་ཁམས་སུ། །ཕྱི་ལྟས་མེད་པར་འབྲོས་པར་ཤོག །ཆགས་ཞེན་
འཁྲི་བ་ཀུན་བཅད་ནས། །བྱ་རྒོད་རྙི་ནས་ཐར་བ་བཞིན། །ནུབ་ཀྱི་ཕྱོགས་
ཀྱི་ནམ་མཁའ་ལ། །འཇིག་རྟེན་ཁམས་ནི་གྲངས་མེད་པ། ། སྐད་ཅིག་ཡུད་
ལ་བགྲོད་བྱ་ནས། །བདེ་བ་ཅན་དུ་ཕྱིན་པར་ཤོག །དེ་རུ་སངས་རྒྱས་འོད་ད་
པག་མེད། །མངོན་སུམ་བཞུགས་པའི་ཞལ་མཐོང་ནས། །སྒྲིབ་པ་ཐམས་
ཅད་དག་པར་ཤོག ། སྐྱེ་གནས་བཞི་ཡི་མཆོག་གྱུར་པ། །མེ་ཏོག་པདྨའི་
སྙིང་པོ་ལ། །བརྫུས་ཏེ་སྐྱེ་བ་ལེན་པར་ཤོག ། སྐ་ཅིག་ཉིད་ལ་ལུས་རྫོགས་
27

ནས། །མཚན་དཔེ་ལྡན་པའི་ལུས་ཐོབ་ཤོག ། མི་སྐྱེ་དོགས་པའི་ཐེ་ཚོམ་
གྱིས། ། ལོ་གྲངས་ལྔ་བརྒྱའི་བར་དག་ཏུ། །ནང་དེར་བདེ་སྐྱིད་ལོངས་སྤྱོད་
ལྡན། ། སངས་ རྒྱས་ གསུང་ ནི་ ཐོས་ ན་ ཡང་ ། ། མེ་ ཏོག་ ཁ་ ནི་ མི་ བྱེ་
བས། །སངས་རྒྱས་ཞལ་མཇལ་ཕྱི་བའི་སྐྱོན། །དེ་འདྲ་བདག་ལ་མི་འབྱུང་
ཤོག །སྐྱེས་མ་ཐག་ཏུ་ མེ་ཏོག་བྱེ། །འོད་ དཔག་ མེད་ པའི་ ཞལ་ མཐོང་
ཤོག །བསོད་ནམས་སྟོབས་དང་རྫུ་འཕྲུལ་གྱིས། །ལག་པའི་མཐིལ་ནས་
མཆོད་ པའི་ སྤྲིན། །བསམ་ མི་ ཁྱབ་ པར་ སྤྲོས་ བྱས་ ནས། ། སངས་ རྒྱས་
འཁོར་བཅས་མཆོད་པར་ཤོག །དེ་ཚེ་དེ་བཞིན་གཤེགས་པ་དེས། །ཕྱག་
གཡས་བརྐྱངས་ནས་ མགོ་ལ་བཞག །བྱང་ ཆུབ་ ལུང་ བསྟན་ ཐོབ་ པར་
ཤོག །ཟབ་དང་རྒྱ་ཆེའི་ཆོས་ཐོས་ནས། །རང་རྒྱུད་ སྨིན་ཅིང་གྲོལ་བར་
ཤོག །སྤྱན་ རས་ གཟིགས་ དང༌ མཐུ་ཆེན་ཐོབ། །རྒྱལ་ སྲས་ ཐུ་བོ་རྣམ་
གཉིས་ཀྱིས། །བྱིན་གྱི་བརླབས་ཤིང་རྗེས་བཟུང་ཤོག །ཉིན་རེ་བཞིན་དུ་
ཕྱོགས་བཅུ་ཡི། །སངས་རྒྱས་བྱང་སེམས་དཔག་མེད་པ། ། འོད་དཔག་
མེད་པ་མཆོད་པ་དང༌། །ཞིང་དེར་བལྟ་ཕྱིར་འབྱོན་པའི་ཚེ། །དེ་དག་ཀུན་
ལ་བསྙེན་བ ཀུར་ཞིང་། །ཆོས་ཀྱི་བདུད་ རྩི་ ཐོབ་ པར་ཤོག ། རྫུ་ འཕྲུལ་

ཐོགས་པ་མེད་པ་ཡིས། །མངོན་དགའི་ཞིང་དང་དཔལ་ལྡན་ཞིང༌། །ལས་
རབ་རྫོགས་དང་སྟུག་པོ་བཀོད། །སྔ་དྲོ་དེ་དག་རྣམས་སུ་འགྲོ། །མི་བསྐྱོད་
རིན་འབྱུང་དོན་ཡོད་གྲུབ། །རྣམ་སྣང་ལ་སོགས་སངས་རྒྱས་ལ། །དབང་
དང་བྱིན་རླབས་སྡོམ་པ་ཞུ། །མཆོད་པ་དུ་མས་མཆོད་བྱས་ནས། །དགོང་
མོ་བདེ་བ་ཅན་ཉིད་དུ། །དཀའ་ཚེགས་མེད་པར་སླེབ་པར་ཤོག །པོ་ཊ་ལ་
དང་ལྕང་ལོ་ཅན། །རྔ་ཡབ་གླིང་དང་ཨོ་རྒྱན་ཡུལ། །སྤྲུལ་སྐུའི་ཞིང་ཁམས་
བྱེ་བ་བརྒྱར། །སྤྱན་ རས་ གཟིགས་ དང༌ སྒྲོལ་མ་དང༌། །ཕྱག་རྡོར་ པད་
འབྱུང་བྱེ་བ་བརྒྱ། །མཇལ་ཞིང་མཆོད་པ་རྒྱ་མཚོས་མཆོད། །དབང་དང་
གདམས་ངག་ཟབ་མོ་ཞུ། །མྱུར་དུ་རང་གནས་བདེ་ཆེན་ཞིང་། །ཐོགས་པ་
མེད་པར་ཕྱིན་པར་ཤོག །ཤུལ་གྱི་ཉེ་དུ་གྲྭ་སློབ་སོགས། ། ལྷ་ཡི་མིག་གིས་
གསལ་བར་མཐོང་། །སྲུང་སྐྱོབ་བྱིན་གྱིས་རློབ་བྱེད་ཅིང་། །འཆི་དུས་ཞིང་
དེར་ཁྲིད་པར་ཤོག །བསྐལ་བཟང་འདི་ཡི་བསྐལ་པའི་ཡུན། །བདེ་བ་ཅན་
གྱི་ཞག་གཅིག་སྟེ། །བསྐལ་པ་གྲངས་མེད་འཆི་བ་མེད། །རྟག་ཏུ་ཞིང་དེ་
འཛིན་པར་ཤོག །བྱམས་པ་ནས་བཟུང་མོས་པའི་བར། །བསྐལ་བཟང་
འདི་ ཡི་ སངས་ རྒྱས་ རྣམས། །འཇིག་ རྟེན་ འདི་ན་ནམ་ འབྱོན་ ཚེ། །རྫུ་
24）

འཕྲུལ་སྟོབས་ཀྱིས་འདིར་འོངས་ནས། །སངས་རྒྱས་མཆོད་ཅིང་དམ་ཆོས་
ཉན། །སླར་ཡང་བདེ་ཆེན་ཞིང་ཁམས་སུ། །ཐོགས་པ་མེད་པར་འགྲོ་བར་
ཤོག །སངས་རྒྱས་བྱེ་བ་ཁྲག་ཁྲིག་བརྒྱ་སྟོང་ཕྲག །བརྒྱད་ཅུ་རྩ་གཅིག་
སངས་རྒྱས་ཞིང་ཀུན་གྱི། །ཡོན་ཏན་བཀོད་པ་ཐམས་ཅད་གཅིག་བསྡོམས་
པ། །ཞིང་ཁམས་ཀུན་ལས་ཁྱད་འཕགས་བླ་ན་མེད། །བདེ་བ་ཅན་གྱི་ཞིང་
དེར་སྐྱེ་བར་ཤོག །རིན་ཆེན་ས་གཞི་ཁོད་སྙོམས་ལག་མཐིལ་ལྟར། །
ཡངས་ཤིང་རྒྱ་ཆེ་གསལ་ཞིང་འོད་ཟེར་འབར། །མནན་ན་ནེམ་ཞིང་བཏེག་
ན་སྤར་བྱེད་པ། །བདེ་འཇམ་ཡངས་པའི་ཞིང་དེར་སྐྱེ་བར་ཤོག །རིན་ཆེན་
དུ་མ་ལས་གྲུབ་དཔག་བསམ་ཤིང༌། ། ལོ་མ་དར་ཟབ་འབྲས་བུ་རིན་ཆེན་
བརྒྱན། །དེ་སྟེང་སྤྲུལ་པའི་བྱ་ཚོགས་སྐད་སྙན་སྒྲས། །ཟབ་དང་རྒྱ་ཆེའི་
ཆོས་ཀྱི་སྒྲ་རྣམས་སྒྲོགས། །ངོ་མཚར་ཆེན་པོའི་ཞིང་དེར་སྐྱེ་བར་ཤོག །
སྤོས་ཆུའི་ཆུ་ཀླུང་ཡན་ལག་བརྒྱད་ལྡན་མང་། །དེ་བཞིན་བདུད་རྩི་ཁྲུས་ཀྱི་
རྫིང་བུ་རྣམས། །རིན་ཆེན་སྣ་བདུན་ཐེམ་སྐས་ཕ་གུས་བསྐོར། །མེ་ཏོག་
པདྨ་ དྲི་ ཞིམ་ འབྲས་ བུར་ ལྡན། །པདྨའི་ འོད་ ཟེར་ དཔག་ ཏུ་ མེད་ པ་
འཕྲོ། །འོད་ཟེར་རྩེ་ལ་སྤྲུལ་པའི་སངས་རྒྱས་བརྒྱན། ། ཡ་མཚན་ཆེན་པོའི་
2 ()

ཞིང་དེར་སྐྱེ་བར་ཤོག ། མི་ཁོམ་བརྒྱད་དང་ངན་སོང་སྒྲ་མི་གྲགས། །ཉོན་
མོངས་དུག་ ལྔ་ དུག་ གསུམ་ ནད་ དང་ གདོན། །དགྲ་ དང་ དབུལ་ ཕོངས་
འཐབ་རྩོད་ལ་སོགས་པ། །སྡུག་བསྔལ་ཐམས་ཅད་ཞིང་དེར་ཐོས་མ་
མྱོང་། །བདེ་བ་ཆེན་པོའི་ཞིང་དེར་སྐྱེ་བར་ཤོག །བུད་མེད་མེད་ཅིང་མངལ་
ནས་སྐྱེ་བ་མེད། །ཀུན་ཀྱང་མེ་ཏོག་པདྨའི་སྦུབས་ནས་འཁྲུངས། །ཐམས་
ཅད་སྐུ་ལུས་ཁྱད་མེད་གསེར་གྱི་མདོག །དབུ་ལ་གཙུག་ཏོར་ལ་སོགས་
མཚན་དཔེས་བརྒྱན། །མངོན་ཤེས་ལྔ་དང་སྤྱན་ལྔ་ཀུན་ལ་མངའ། །ཡོན་
ཏན་དཔག་མེད་ཞིང་ དེར་ སྐྱེ་བར་ཤོག །རང་བྱུང་ རིན་ཆེན་ སྣ་ ཚོགས་
གཞལ་ཡས་ཁང་། །ཅི་འདོད་ལོངས་སྤྱོད་ཡིད་ལ་དྲན་པས་འབྱུང༌། །རྩོལ་
སྒྲུབ་མི་དགོས་དགོས་འདོད་ལྷུན་གྱིས་གྲུབ། །ང་ཁྱོད་མེད་ཅིང་བདག་ཏུ་
འཛིན་པ་མེད། །གང་འདོད་མཆོད་སྤྲིན་ལག་པའི་མཐིལ་ནས་འབྱུང༌། །
ཐམས་ཅད་བླ་མེད་ཐེག་ཆེན་ཆོས་ལ་སྤྱོད། ། བདེ་སྐྱིད་ཀུན་འབྱུང་ཞིང་དེར་
སྐྱེ་བར་ཤོག །དྲི་ཞིམ་རླུང་གིས་མེ་ཏོག་ཆར་ཆེན་འབེབས། །ཤིང་དང་ཆུ་
ཀླུང་པདྨོ་ཐམས་ཅད་ལས། །ཡིད་དུ་འོང་བའི་གཟུགས་སྒྲ་དྲི་རོ་རེག །
ལོངས་སྤྱོད་མཆོད་པའི་སྤྲིན་ཕུང་རྟག་ཏུ་འབྱུང༌། །བུད་མེད་མེད་ཀྱང་སྤྲུལ་

པའི་ལྷ་མོའི་ཚོགས། །མཆོད་པའི་ལྷ་མོ་དུ་མས་རྟག་ཏུ་མཆོད། །འདུག་
པར་འདོད་ཚེ་རིན་ཆེན་གཞལ་ཡས་ཁང༌། །ཉལ་བར་འདོད་ཚེ་རིན་ཆེན་
ཁྲི་བཟང་སྟེང་། །དར་ཟབ་དུ་མའི་མལ་སྟན་སྔས་དང་བཅས། །བྱ་དང་
ལྗོན་ཤིང་ཆུ་ཀླུང་རོལ་མོ་སོགས། །ཐོས་པར་འདོད་ན་སྙན་པའི་ཆོས་སྒྲ་
སྒྲོགས། །མི་འདོད་ཚེ་ན་རྣ་བར་སྒྲ་མི་གྲགས། །བདུད་རྩིའི་རྫིང་བུ་ཆུ་ཀླུང་
དེ་རྣམས་ཀྱང༌། །དྲོ་གྲང་གང་འདོད་དེ་ལ་དེ་ལྟར་འབྱུང་། །ཡིད་བཞིན་
འགྲུབ་པའི་ཞིང་དེར་སྐྱེ་བར་ཤོག །ཞིང་དེར་རྫོགས་པའི་སངས་རྒྱས་འོད་
དཔག་མེད། །བསྐལ་པ་གྲངས་མེད་མྱ་ངན་མི་འདའ་བཞུགས། །དེ་སྲིད་
དེ་ཡི་ཞབས་འབྲིང་བྱེད་པར་ཤོག །ནམ་ཞིག་འོད་དཔག་མེད་དེ་ཞི་བར་
གཤེགས། །བསྐལ་པ་གངྒཱའི་ཀླུང་གི་བྱེ་མ་སྙེད། །གཉིས་ཀྱི་བར་དུ་བསྟན་
པ་གནས་པའི་ཚེ། །རྒྱལ་ཚབ་སྤྱན་རས་གཟིགས་དང་མི་འབྲལ་ཞིང་། །དེ་
ཡི་ཡུན་ལ་དམ་ཆོས་ འཛིན་ པར་ ཤོག ། སྲོད་ ལ་ དམ་ཆོས་ནུབ་པའི་ ཐོ་
རངས་ལ། །སྤྱན་རས་གཟིགས་དེ་མངོན་པར་སངས་རྒྱས་ནས། །སངས་
རྒྱས་འོད་ཟེར་ཀུན་ནས་འཕགས་པ་ཡི། །དཔལ་བརྩེགས་རྒྱལ་པོ་ཞེས་
བྱར་གྱུར་པའི་ཚེ། །ཞལ་ལྟ་མཆོད་ཅིང་དམ་ཆོས་ཉན་པར་ཤོག ། སྐུ་ཚེ་
252

བསྐལ་པ་བྱེ་བ་ཁྲག་ཁྲིག་ནི། །འབུམ་ཕྲག་དགུ་བཅུ་རྩ་དྲུག་བཞུགས་པའི་
ཚེ། །རྟག་ཏུ་ཞབས་འབྲིང་བསྙེན་བཀུར་བྱེད་པ་དང༌། །མི་བརྗེད་གཟུངས་
ཀྱིས་དམ་ཆོས་འཛིན་པར་ཤོག །མྱ་ངན་འདས་ནས་དེ་ཡི་བསྟན་པ་ནི།།
བསྐལ་པ་དུང་ཕྱུར་དྲུག་དང་བྱེ་བ་ཕྲག །འབུམ་ཕྲག་གསུམ་གནས་དེ་ཆེ་
ཆོས་ འཛིན་ཅིང༌། །མཐུ་ཆེན་ཐོབ་དང་རྟག་ཏུ་མི་འབྲལ་ཤོག །དེ་ནས་
མཐུ་ཆེན་ཐོབ་དེ་སངས་རྒྱས་ནས། །དེ་བཞིན་གཤེགས་པ་རབ་ཏུ་བརྟན་
པ་ནི། །ཡོན་ཏན་ནོར་བུ་བརྩེགས་པའི་རྒྱལ་པོར་གྱུར། །སྐུ་ཚེ་བསྟན་པ་
སྤྱན་རས་གཟིགས་དང་མཉམ། ། སངས་རྒྱས་དེ་ཡི་རྟག་ཏུ་ཞབས་འབྲིང་
བྱེད། །མཆོད་པས་མཆོད་ཅིང་དམ་ཆོས་ཀུན་འཛིན་ཤོག །དེ་ནས་བདག་
གི་ཚེ་དེ་བརྗེས་མ་ཐག །ཞིང་ཁམས་དེའམ་དག་པའི་ཞིང་གཞན་དུ། །བླ་
མེད་རྫོགས་པའི་སངས་རྒྱས་ཐོབ་པར་ཤོག །རྫོགས་སངས་རྒྱས་ནས་ཚེ་
དཔག་མེད་པ་ལྟར། །མཚན་ཐོས་ཙམ་གྱིས་འགྲོ་ཀུན་སྨིན་ཅིང་གྲོལ། །
སྤྲུལ་པ་གྲངས་མེད་འགྲོ་བ་འདྲེན་པ་སོགས། །འབད་མེད་ལྷུན་གྲུབ་
འགྲོ་དོན་དཔག་མེད་ཤོག །དེ་བཞིན་གཤེགས་པའི་ཚེ་དང་བསོད་ནམས་
དང༌། །ཡོན་ཏན་ཡེ་ཤེས་གཟི་བརྗིད་ཚད་མེད་པ། །ཆོས་སྐུ་སྣང་བ་མཐའ་

ཡས་ འོད་ དཔག་ མེད། ། ཚེ་ དང༌ ཡེ་ ཤེས་ དཔག་ མེད་ བཅོམ་ ལྡན་
འདས། །གང་ཞིག་ཁྱེད་ཀྱི་མཚན་ནི་སུས་འཛིན་པ། །སྔོན་གྱི་ལས་ཀྱི་རྣམ་
སྨིན་ མ་ གཏོགས་ པ། །མེ་ ཆུ་ དུག་ མཚོན་ གནོད་ སྦྱིན་ སྲིན་ པོ་
སོགས། །འཇིགས་པ་ཀུན་ལས་སྐྱོབ་པར་ཐུབ་པས་གསུངས། །བདག་ནི་
ཁྱེད་ཀྱི་མཚན་འཛིན་ཕྱག་འཚལ་བས། །འཇིགས་དང་སྡུག་བསྔལ་ཀུན་
ལས་བསྐྱབ་མཛད་གསོལ། །བཀྲ་ཤིས་ཕུན་སུམ་ཚོགས་པར་བྱིན་གྱིས་
རློབས། །སངས་རྒྱས་སྐུ་གསུམ་བརྙེས་པའི་བྱིན་རླབས་དང༌། །ཆོས་ཉིད་
མི་འགྱུར་བདེན་པའི་བྱིན་རླབས་དང༌། །དགེ་འདུན་མི་ཕྱེད་འདུས་པའི་
བྱིན་ རླབས་ ཀྱིས། །ཇི་ ལྟར་ སྨོན་ ལམ་ བཏབ་ བཞིན་ འགྲུབ་ པར་
ཤོག །དཀོན་མཆོག་གསུམ་ལ་ཕྱག་འཚལ་ལོ། །ཏདྱཐཱ། པཉྩནྡྲི་ཡ་ཨཱ་ཝ་
བོ་དྷ་ ན་ ཡེ་ སྭཱཧཱ། སྨོན་ ལམ་ འགྲུབ་ པའི་ གཟུངས་ སོ།། དཀོན་ མཆོག་
གསུམ་ལ་ཕྱག་འཚལ་ལོ། །ན་མོ་མཉྫཤི་ཡེ། ན་མོ་སུ་ཤི་ཡེ། ན་མོ་ཨུཏྟ་
མ་ཤི་ཡེ་སྭཱ་ཧཱ། ཞེས་བརྗོད་ནས་ ཕྱག་གསུམ་མཚལ་ན་འབུམ་ཐེར་དུ་འགྱུར་བར་
གསུངས། དེ་ནས་ རབ་ བརྒྱ་ ཕྲག །འབྲིང་ཅི་ནུས། ཐ་མ་ཡང་ ཕྱག་བདུན་ཡན་ འཚལ།
རབ་འདི་མ་ཆག་པ། འབྲིང་ལོ་ཟླ་ཙམ་མ་ཆག་པ། ཐ་མ་ནམ་ཁོམ་སྐབས་སུ་ཁ་ནུབ ཏུ་
25+

འགྱུ་ནས་བདེ་བ་ཅན་གྱི་ཞིང་ཁམས་ཡིད་ལ་དྲན་ཅིང་འོད་དཔག་མེད་ལ་ཐལ་མོ་སྦྱར་ཏེ་
དད་པ་རྩེ་གཅིག་གིས་བཏོན་ན། ཚེ་འདིར་ཚེའི་བར་ཆད་སེལ། ཕྱི་མ་བདེ་བ་ཅན་དུ་སྐྱེ་
བར་ ཐེ་ཚོམ་མེད་དོ། །འོད་མདོ་ཞིང་བཀོད་མདོ་དང༌། པདྨ་དཀར་པོ་འཆི་མེད་ རྔ་ སྒྲ་
སོགས་ཀྱི་དགོངས་པ་ཡིན། ཞེས་དགེ་སློང་རཱ་ག་ཨསྱས་སྦྱར་བས་འགྲོ་བ་སེམས་ཅན་མང་
པོ་བདེ་བ་ཅན་དུ་སྐྱེ་བའི་རྒྱུར་གྱུར་ཅིག །།
255

མངོན་དགའི་ཞིང་སྨོན་ཡིད་ཀྱི་ཤིང་རྟ།

༄༅།། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་
པར་ རྫོགས་ པའི་ སངས་ རྒྱས་ རིག་ པ་ དང༌ ཞབས་ སུ་ ལྡན་ པ་བདེ་བར་
གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་བསྒྱུར་
བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་
འདས་འཚོ་ཞིང་གཞེས་པའི་མི་འཁྲུགས་པའི་ཞབས་ཀྱི་པདྨོ་དྲི་མ་མེད་པ་
ལ་དུས་དང་རྣམ་པ་ཀུན་ཏུ་ ཕྱག་འཚལ་ཞིང་སྐྱབས་སུ་མཆིའོ། །སངས་
རྒྱས་ཀྱི་ཞིང་དེ་ན་དེ་བཞིན་གཤེགས་པ་དང་སངས་རྒྱས་དང་ཐམས་ཅད་
མཁྱེན་པ་ཉིད་ཀྱི་གྲངས་སུ་འགྲོ་བའི་བྱང་ཆུབ་སེམས་དཔའ་སེམས་དཔའ་
ཆེན་པོ་སྤོས་ཀྱི་གླང་པོ་ཆེ་དང་བ་གླང་སྤོས་ཀྱི་གླང་པོ་ཆེ་ལ་སོགས་པའི་
བྱང་ཆུབ་སེམས་དཔའ་དང༌། ཉན་ཐོས་དགྲ་བཅོམ་པའི་དགེ་སློང་གི་དགེ་
འདུན་ཆེན་པོ་ཚད་མེད་གྲངས་མེད་བསམ་གྱིས་མི་ཁྱབ་ཅིང་བརྗོད་དུ་མེད་
པའི་ཡང་བརྗོད་དུ་མེད་པ་དེ་དག་ཐམས་ཅད་ལ་ཕྱག་འཚལ་ལོ། །དེ་ལྟར་
ཕྱོགས་བཅུའི་སངས་རྒྱས་ཀྱི་ཞིང་ན་བཞུགས་པའི་བཅོན་ལྡན་འདས་སྲས
དང་སློབ་མའི་ཚོགས་ཀྱིས་བསྐོར་བ་རྣམས་ལ་ཕྱག་འཚལ་ལོ། །ཉན་ཐོས་
258

དགེ་འདུན་ཆེན་པོས་ཀུན་ནས་བསྐོར། །བྱང་ཆུབ་སེམས་དཔའི་ཚོགས་
ཀྱིས་མདུན་དུ་བདར། །བགྲང་ཡས་ལྷ་མིའི་དབུས་ན་ཆོས་སྟོན་པའི། །
སངས་རྒྱས་མི་འཁྲུགས་པ་ལ་ཕྱག་འཚལ་ལོ། །གང་གི་སྨོན་ལམ་དག་
པའི་གཟི་བརྗིད་དང་། །དྲི་མེད་མཚན་དང་སྔོན་གྱི་སྤྱོད་པའི་མཐའ། ། །
ཡོངས་སུ་བསྒྲགས་པ་ཙམ་གྱིས་སྲིད་པའི་རྨོངས། ། མ་ལུས་འཕྲོག་པ་དེ་
ལ༴ །སེམས་ཀྱི་གླང་པོ་ཡེ་ཤེས་ལྕགས་ཀྱུས་བཏུལ། །སྒྲིབ་གཉིས་བུད་
ཤིང་ཉེར་ཞིའི་མེ་ལ་བསྲེགས། །བདུད་ཀྱི་ལས་རྣམས་བྱམས་པའི་མཚོན་
གྱིས་ གཏུབས། །འདབ་བརྒྱ་ ལྟར་ རྒྱས་ དེ་ ལ༴ །དམ་ པའི་ གྲིབ་ བསིལ་
གྲགས་སྙན་མེ་ཏོག་དཀར། །མ་སྨད་ སྙིང་སྟོབས་ཕུན་ཚོགས་འབྲས་བུ་
དུད། །བསོད་ནམས་སྐྱེད་མོས་ཚལ་ གྱི་དཔལ་གཅིག་པུ། །སངས་རྒྱས་
ལྗོན་པའི་མཆོག་ལ །འཆི་མེད་གྲུབ་པའི་ཟུར་ཕུད་མཁའ་ལ་རྒྱུ། །ཡོན་
ཏན་མི་ཟད་གློག་འགྱུའི་དཔལ་ཡོན་ཅན། །སྟོབས་བཅུ་ལྡན་པའི་ཞབས་
རྡུལ་ སྤྲིན་ ཕྲེང་ ནི། །སྲིད་ པའི་ ཚད་ གདུང༌ སྐྱོབ་ དེར= །སུམ་ཅུ་ གཉིས་
མཚན་དཔེ་བྱད་བརྒྱད་ཕྲག་བཅུས། །རབ་མཛེས་ལྟ་བས་མི་ངོམས་བདུད་
རྩིའི་གཟུགས། །མཁའ་ལྡིང་གནས་ཀྱི་རིན་ཆེན་མཆོད་སྡོང་ནི། །བེཟླུར་
25)

མཐོན་མཐིང་དང་འདྲར= ། སྐུ་ཚེ་བསྟན་པ་བསྐལ་ཆེན་འབུམ་ཕྲག་བཅུ། །
ཞིང་ གི་ ཁྱོན་དང་ཉན་ཐོས་ བྱང་ སེམས་ཀྱི། །འདུས་པ་རྒྱ་མཚོའི་ གཏིང་
མཐའ་ མི་ མངོན་ པའི། ། འདྲེན་ པ་ མཉམ་ མེད་ ཐུགས་ རྗེའི་ སྤྱན་ གྱིས་
གཟིགས། །སྐྱེ་བོ་ཉོན་མོངས་དུག་གིས་མགོ་རྨོངས་ནས། །འགྲོ་དྲུག་བར་
མ་དོ་རུ་འཁྱམས་པ་རྣམས། །དེ་རིང་ཉིད་དུ་ཕན་མཛད་ཕྱག་སྐྱོངས་ལ། །
མངོན་དགའི་ཞིང་དུ་དྲོངས་ཤིག་མི་འཁྲུགས་པ། །བདག་གིས་སྦྱིན་དང་
ཚུལ་ ཁྲིམས་ བཟོད་ བརྩོན་ འགྲུས། །བསམ་ གཏན་ ཤེས་ རབ་ དགེ་ བ་
བསྒྲུབས་པ་རྣམས། །འགྲོ་བ་ཀུན་གྱི་ཐུན་ མོང་ཉིད་གྱུར་དེས། །ཐམས་
ཅད་མངོན་དགའི་ཞིང་དུ་སྐྱེ་བར་ཤོག །གང་དྲུང་མགོན་དེ་སངས་རྒྱས་
བྱང་ཆུབ་ཤིང༌། །རིན་ཆེན་བདུན་གྲུབ་དཔག་ཚད་འབུམ་ལྡན་པ། །ལྷུན་
པོ་དབང་པོའི་ཚོན་གྱིས་མཛེས་འདྲ་བའི། །མངོན་པར་དགའ་བའི་ཞིང་དུ་
སྐྱེ་བར་ཤོག །ཕ་རོལ་ཕྱིན་དང་མངོན་ཤེས་དབང་པོ་སྟོབས། །བྱང་ཆུབ་
ལམ་གྱི་ཡན་ལག་བརྗོད་པའི་སྒྲ། །སྙན་པར་སྒྲོགས་པའི་ཤིང་དབང་དེ་ལྟ་
ཕྱིར། །མངོན་ པར་ དགའ་ བའི= །གསེག་མ་ རི་ དང་ མུ་སྟེགས་ཅན་ གྱི་
གནས། །སྙིགས་མ་ལྔ་དངཡིད་མི་འོང་ཀུན་དང༌། །ངན་སོན་གསུམ་དང་
26)

ལོག་པར་ལྟུང་མེད་པ། །མངོན་པར་དགའ༴ ། ས་གཞི་ཐམས་ཅད་མཉམ་
པ་གསེར་མདངས་ཅན། །རེག་ན་བདེ་བ་ཀ་ཙ་ལིན་ད་བཞིན། །མནན་ན་
ནེམ་ འགྱུར་ བཏེགས་ ན་ འཕར་ བྱེད་ པ། །མངོན་ པར་ དགའ= །མནྡ་ ར་
སོགས་མེ་ཏོག་ཚོགས་ཀྱིས་བརྒྱན། །ལྷ་གནས་ནོར་བུའི་ཚོགས་ནི་ཕྱོགས་
བཅུར་བཀྲམ། །གསེར་གྱི་པདྨོ་ཕྲེང་བ་འཁྲིགས་པའི་གཞི། །མངོན་པར་
དགའ༴ ། མེ་ཏོག་འབྲས་བུ་རྟག་པར་དུད་གྱུར་པའི། །དྲི་མེད་རིན་ཆེན་
ལྗོན་པའི་ གྲིབ་བསིལ་དང༌། །དཔག་བསམ་འཁྲི་ཤིང་གཞོན་ནུའི་ལྡིང་
ཁང་ ཅན། །མངོན་ པར་ དགའ= །གསེར་ གྱི་ ཏ་ལའི་ ལྗོན་ཤིང༌ ཕྲེང་བ་
རྣམས། །རླུང་གིས་བསྐྱོད་ པས་ སྙན་དང་འཇེབས་ པ་དང༌། །ཡིད་འོང་
ཆགས་པར་འགྱུར་བའི་སྒྲ་དབྱངས་ཅན། །མངོན་པར་དགའ༴ །རྣམ་ལྔའི་
མདངས་གསལ་དྲི་ཞིམ་གོས་དང་རྒྱན། །ཡིད་འོང་དཔག་བསམ་ཤིང་ལས་
ད་ལྟ་འཁྲུངས། །བསམ་པས་ལྷ་ཡི་ཟས་མཆོག་མདུན་འབྱུང་བ། །མངོན་
པར་དགའ༴ །རིན་ཆེན་སྣ་བདུན་གཞལ་མེད་ཁང་བརྩེགས་ནང༌། །རིན་
ཆེན་བདུན་ ཁྲི་འབོལ་བའི་སྟན་ཅན་རྣམས། །འཆི་མེད་གྲོང་ཁྱེར་ ས་ལ་
བཀོད་འདྲ་བའི། །མངོན་ པར་ དགའ༴ །འབྱུང་ འབྲང་ མི་ སྣང་ འདོད་ པ་

ལྟར་བྱེད་པའི། །གསེར་གྱི་བྱེ་མ་བརྡལ་བའི་རྫིང་བུའི་འགྲམ། ། ལྷ་ཤིང་མྱ་
ངན་མེད་པའི་ཕྲེང་བས་མཛེས། །མངོན་པར་དགའ་བའི༴ ། ཧ་ཅང་དྲོ་མིན་
གྲང་མིན་འཇམ་དང་བདེ། །དྲི་ཞིམ་སྤོས་ཀྱི་བྱ་བ་བྱེད་པའི་རླུང༌། ། འདོད་
ན་ལྡང་ཞིང་མི་འདོད་ཞི་འགྱུར་བའི། །མངོན་པར་དགའ་བའི༴ །འགས་
ཀྱང་ལྷ་དང་མི་ཕྱེད་སྐྱེས་པ་དང༌། །བུད་མེད་སྐྱོན་བྲལ་དབྱངས་ཅན་བུ་མོ་
ཡི། །མཚར་སྡུག་ཡོན་ཏན་ཀུན་འཛིན་ཤ་སྟག་པ། །མངོན་པར་དགའt
ཆགས་ན་བལྟ་བའི་རྩེ་དགས་འདོད་བྲལ་ཞིང༌། །ཞག་བདུན་མངལ་དུ་
གནས་དང་འཛིན་བྱེད་མ། །བསམ་གཏན་གཉིས་པར་སྙོམས་ཞུགས་བདེ་
མྱོང་འདྲའི། །མངོན་པར་དགའ་པའི= །ཞབས་བཀོད་གསེར་གྱི་པདྨོ་རྟག་
བསྐྲུན་པའི། །མི་འཁྲུགས་ཆོས་རྒྱལ་མཆོད་ ཕྱིར་ལྷ་དང་མིའི། །ངང་པ་
རྟག་ པར་ འདུ་ བ་ པདྨའི་ མཚོ། །མངོན་པར་དགའ= །ཉི་ ཟླ་ སྣང་ བྱེད་
ཐམས་ཅད་ཟིལ་མནན་ནས། །སངས་རྒྱས་འོད་ཀྱིས་རྟག་པར་སྟོད་གསུམ་
ཀུན། །གུར་གུམ་ གཞོན་ནུའི་མཛེས་ པ་ སྟོན་ བྱེད་པ། ། མངོན་ པ་ དགའ་
བའི༴ ། ས་གཞི་ལྷ་ཡི་ཕུན་ཚོགས་ཡོངས་ཀྱིས་བསྟར། །མཁའ་ནས་མཐོ་
༣ *
262

རིས་གྲོང་གིས་བརྒྱན་པའི་བར། །གསེར་དངུལ་བེཟླུར་ཐེམ་སྐས་སྦྲེལ་བ་
ཅན། །མངོན་པར །མགོན་དེའི་ཆོས་ཀྱི་མདུན་སར་ལན་རེ་རེས། །
སེམས་ཅན་དཔག་མེད་དགྲ་བཅོམ་ཉིད་ཐོབ་ཅིང༌། །དེ་དག་ཆོ་འཕྲུལ་
གསུམ་གྱིས་འདའ་བགྱིད་པ། ། མངོན་པར། །དེ་ལྟར་ཐོགས་པའང་སྟན་
གཅིག་ ཆོས་ དང ་པོས། །རྒྱུན་ ཞུགས་ གཉིས་ པས་ ཕྱིར་ འོང་ གསུམ་ པ་
ཡིས། །ཕྱིར་མི་འོང་དང་བཞི་པར་དགྲ་བཅོམ་པ། །མངོན་པར ། སོ་སོ་
རིག་ དང་རྫུ་ འཕྲུལ་རྐང་པ་བཞི། །མངོན་ཤེས་དྲུག་ལྡན་ཐོས་ པ་ ཀུན་
འཛིན་ཅིང་། །རྣམ་ཐར་བརྒྱད་ལ་བསམ་གཏན་པས་གཏམས་པ། །མངོན་
པར༴ །གང་དུ་སྐྱེས་པས་བདེ་གཤེགས་ལ་བརྟེན་ཅིང་། །བདུད་ཀྱིས་མི་
བརྫི་ ཉན་ རང་ སར་ མི་ལྷུང་། །རྫོགས་ པའི་ བྱང་ ཆུབ་ལུང་བསྟན་ཐོབ་
འགྱུར་བ། །མངོན་པར་དགའ༴ །མི་འཁྲུགས་མགོན་དེའི་དམ་ཆོས་ཀུན་
འཛིན་ཅིང་། །འཆང་དང་ཀློག་ཅིང་ཀུན་ཆུབ་སྟོན་བྱེད་པ། ། ཚེ་འཕོས་ནས་
ཀྱང་བརྗེད་པར་མི་འགྱུར་བ། །མངོན་པར༴ །ཕྱོགས་བཅུའི་ཞིང་ཀུན་ཕྱིན་
ནས་ རྒྱལ་ རྣམས་ ཀྱི། །དམ་ པའི་ ཆོས་ བཟུང་སླར་ ཡང་ ལྡོག་ བྱེད་
པ། །མཁས་པ་རྒྱ་མཚོའི་དེད་དཔོན་ཁོ་ན་གླིང་། །མངོན་པར་དགའ༴ །
2(5.3

བྱང་ཆུབ་དམ་པ་སངས་རྒྱས་མ་གྱུར་བར། །སངས་རྒྱས་ཞིང་ནས་སངས་
རྒྱས་ཞིང་འགྲོ་ཞིང༌། ། ཐུབ་ པའི་ ཁྱུ་ མཆོག་ཐམས་ཅད་མཉེས་བགྱིད་
པ། །མངོན་པར༴ །ཁྱིམ་དུ་གནས་སམ་རབ་ཏུ་བྱུང་བའི་སྲས། །གལ་ཏེ་
ཆོས་ཀྱི་མདུན་སར་མི་སྣང་ནའང་། །སངས་རྒྱས་མཐུ་ཡིས་ཐོས་ནས་
འཛིན་བྱེད་པ། །མངོན་པར༴ འཆི་འཕོ་ན་ཡང་སྐྱེ་འགྱུར་ཞིང་གང་དང༌། །
ཕྱོགས་བཅུའི་སངས་རྒྱས་བྱང་ཆུབ་སེམས་དཔའི་སྤྱོད། །མངོན་སུམ་སྣང་
བ་ཉིད་དུ་མི་འབྲལ་བ། ། མངོན་པར །ཚད་མེད་སྤྲུལ་པས་མཐའ་ཀླས་
སེམས་ཅན་གྱི །ཉེས་པའི་དུག་སྡོང་རྩད་ནས་འབྱིན་མཛད་པའི། །ཕྱིར་མི་
ལྡོག་པའི་སེམས་དཔའ་རྒྱ་མཚོའི་གནས། །མངོན་པར་དགའ་བའི་ཞིང་དུ་
སྐྱེ་བར་ཤོག །མངོན་པར་དགའ་བའི་ཞིང་དུ་སྐྱེས་ནས་ཀྱང། །མི་འཁྲུགས་
པ་ཡི་སྔོན་གྱི་སྨོན་ལམ་དང༌། །བྱང་ཆུབ་སྤྱོད་པའི་རྗེས་སུ་སློབ་བྱེད་
ཅིང་། །བྱང་ཆུབ་དམ་པར་ལུང་བསྟན་ཐོབ་པར་ཤོག ། མི་འཁྲུགས་པ་ཡི་
སྤྱོད་ལ་གནས་ནས་ཀྱང་། ། སངས་རྒྱས་བྱེ་བ་ཁྲག་ཁྲིག་མཉེས་བྱེད་ཅིང་། །
དགེ་བའི་རྩ་བ་ཐམས་ཅད་རྫོགས་བྱས་ནས། ། མི་འཁྲུགས་རྒྱལ་པོའི་གོ་
འཕང་ ཐོབ་ གྱུར་ ཅིག །དད་ པས་ ཡིད་ བརླན་ ལག་ གཉིས་ ཐལ་ སྦྱར་
26+

ནས། །སྨོན་ལམ་མཆོག་འདི་ལན་མང་འདོན་བགྱིད་ན། ། ཤར་ཕྱོགས་
མངོན་པར་དགའ་བའི་སྟོན་པ་དེས། །ཐུགས་རྗེའི་ཕྱག་གིས་མྱུར་དུ་འཛིན་
པར་འགྱུར། །འདི་ནས་ཉིང་མཚམས་སྦྱར་མ་ཐག །དག་པའི་ཞིང་མཆོག་
མངོན་དགའ་རུ། །པདྨོའི་སྙིང་པོའི་ཟེའུ་འབྲུ་ལ། །བརྫུས་ཏེ་སྐྱེ་བ་ལེན་
པར་ཤོག །པདྨོ་འདམ་གྱི་མ་ གོས་ ལྟར། །སྲིད་གསུམ་དྲི་མས་མ་གོས་
པར། །སྲིད་པའི་པདྨོ་ལས་འཁྲུངས་ཤིང༌། །མངོན་པར་དགའ་བར་སྐྱེ་
བར་ཤོག །མི་གཙང་ལུས་འདི་བོར་བར་གྱུར་མ་ཐག །མངོན་དགའི་ཞིང་
དུ་ བརྫུས་ ཏེ་ སྐྱེ་ བར་ ཤོག །སྐྱེས་ མ་ ཐག་ ཏུ་ ས་ བཅུ་ རབ་ བགྲོད་
ནས། །སྤྲུལ་པས་ཕྱོགས་བཅུར་གཞན་དོན་སྤྱོད་པར་ཤོག །དེ་ལྟར་སངས་
རྒྱས་མི་འཁྲུགས་པའི་ཞིང་བཀོད་པའི་སྨོན་ལམ་འདི་ནི། ནང་གི་རྣལ་འབྱོར་གྱི་སྟོབས་
རྒྱས་པས་བཅོས་མིན་འཁྲི་བ་ཀུན་ཞིག་པའི་རྣལ་འབྱོར་པ་ཆེན་པོ་ཆོས་རྒྱལ་བསོད་ནམས་
རྒྱལ་མཚན་གྱིས་བསྐུལ་ནས། མང་དུ་ཐོས་པའི་དགེ་སློང་པདྨ་དཀར་པོས་འཕགས་པ་
དཀོན་ མཆོག་ བརྩེགས་ པ་ ཆོས་ ཀྱི་ རྣམ་ གྲངས་ སྟོང་ཕྲག་ བརྒྱ་ པ་ ནས་ བྱུང་ སྟེ་ སྦྱར་
བའོ། ། སརྦ་མངྒ་ལཾ། །

དུས་གསུམ་བདེ་གཤེགས་མ། །
267

༄༅།། ན་མོ་ལོ་ཀེ་ཤྭ་ རྭ་ ཡ། དུས་ གསུམ་ བདེ་ གཤེགས་ མཁྱེན་ བརྩེ་
གཅིག་བསྡུས་པ། །འོད་དཔག་མེད་ པས་བྱིན་བརླབས་སྤྲུལ་པའི་སྐུ། །
སྨོན་ལམ་མཛད་འཕྲིན་ཐུགས་རྗེ་ཕུལ་བྱུང་བ། །རྒྱལ་བ་སྲས་དང་སློབ་མ་
དགྲ་ བཅོམ་ བཅས། །ཡི་ དམ་ ཆོས་ སྐྱོང་ དཀོན་ མཆོག་ སྐྱབས་ ཀྱི་
མཆོག ། འགྲོ་བའི་དོན་དུ་ ཐུགས་ རྗེ་ ཆེན་ པོའི་ ཚོགས། ། ཞིང་གི་རྡུལ་
མཉམ་དཔག་མེད་ཡོན་གནས་རྣམས། །ལྷག་བསམ་སྨོན་ལམ་འགྲུབ་པའི་
དཔང་ དུ་ བཞུགས། །བདག་ དང༌ བདག་ གི་ ཉེ་ འབྲེལ་ འཁོར་ སློབ་
འབངས། །གཞན་དག་དད་པའི་འགྲོ་བ་ཤི་གསོན་རྣམས། །ཐར་འདོད་
བདེ་ཐོབ་ཕྱིར་དུ་རེ་བ་དང་། །བལྟོས་པས་དཔག་མེད་སྲི་ཞུ་སྒྲུབ་པ་དང་། །
རྣམ་བཞིའི་དཀོར་དང་བདག་གི་གནས་ཡུལ་མཁར། །ཟས་གོས་བཏུང་བ་
ཡོ་ བྱད་ སྒོ་ གསུམ་ གྱི། །ལས་ གྱུར་ བྲན་ དུ་ བཀོལ་ དང༌ བསྔོས་ ཤ་
ཟོས། །འཚོ་ཕྱིར་སྲོག་བཅད་འདོད་ཕྱིར་སྡིགས་ཕྲོགས་བགྱིས། །བདག་
ལ་ཕན་གྲོགས་མཐུན་སྦྱོར་གནོད་བྱེད་བགེགས། །བར་མས་གཙོ་བྱས་
མཐོང་ཐོས་དྲན་རེག་དང༌། ། སྣ་ཚོགས་གང་འབྲེལ་ཁམས་གསུམ་འགྲོ་
བ་རྣམས། །ཚེ་ཟད་འཆི་བདག་གཤིན་རྗེའི་དྲུང་སླེབ་སྟེ། །ཀུན་གྱིས་མི་
268

སྟོངས་སྡིག་བྱས་འགྱོད་གནོང་ཚེ། །བར་དོའི་སྣང་བ་སྒྱུ་མར་ངོ་ཤེས་
ཤིང་། །མཚམས་སྦྱོར་ངན་པའི་བར་ཆད་ཟློག་པ་དང་། །འཕོ་བའི་བསུ་མ་
མཛོད་ཅིག་སྤྱན་རས་གཟིགས། །དེ་ལས་བར་དོའི་སྣང་བ་འཆར་སྲིད་
དེ། །མཐོང་སྣང་ཐམས་ཅད་དགྲ་རུ་ལྡང་བའི་ཚེ། །ཡོན་པོ་ལམ་ལ་སྲོང་
བའི་ འཁར་ བ་ བཞིན། །འབྲལ་ མེད་ སྐྱེལ་ མ་ མཛོད་ ཅིག་སྤྱན་ རས་
གཟིགས། །ཆགས་སྡང་དབང་གིས་གནས་ངན་བཟང་མཐོང་སྟེ། །མཐོང་
སྣང་ཐམས་ཅད་ཆགས་པར་ལྡང་བའི་ཚེ། །ངན་འགྲོ་སྲིན་མོའི་གླིང་སྒོ་
འགོག་པ་དང་། །དལ་འབྱོར་ནོར་དང་སྤྲོད་ཅིག་སྤྱན་རས་གཟིགས། །ལ་
ལ་དམྱལ་བར་ཚ་གྲང་བཙོ་སྲེག་གིས། །མི་བཟད་འཇིགས་མེས་བསྐལ་
མང་མནར་གྱུར་ཚེ། །ཐུགས་རྗེའི་ཆུ་དང་ སྙིང་རྗེའི་ག་པུར་ཆར། ། ཕབ་
ནས་ཞེ་སྡང་སོད་ཅིག་སྤྱན་རས་གཟིགས། ། ལ་ལ་ཡི་དྭགས་གནས་སུ་
བཟའ་བཏུང་གིས། །བཀྲེས་ཕོངས་མེ་མཚོན་ཟ་ལ་ཕྱག་གི་མཐིལ། །
བྱམས་པའི་རྒྱུན་གཏེར་གྱིས་ཚིམ་ཕྱག་སོར་གྱིས། །སེར་སྣའི་མདུད་པ་
ཁྲོལ་ཅིག་སྤྱན་རས་གཟིགས། ། ལ་ལ་དུད་འགྲོར་གཅིག་གིས་གཅིག་ཟ་
ཞིང་། །བཀོལ་སྤྱོད་ཤ་ལགས་དབང་དུ་གསོད་བྱེད་ཚེ། །གཏི་མུག་མུན་པ་

འཐིབས་ པའི་ སྨག་ རུམ་ ལ། །ཡེ་ ཤེས་ སྒྲོན་ མེ་ སྤོར་ ཅིག་ སྤྱན་ རས་
གཟིགས། །ལ་ལ་ལྷ་མིན་ཡུལ་དུ་འཐབ་རྩོད་ཀྱིས། །གཡུལ་འཁྲུག་ལས་
ཀྱིས་ དབང་ མེད་ དུ༔ཁ་ ལ། །ཀུན་ སྙོམས་ རི་ བོ་ ཆེན་ པོའི་ གྲིབ་བསིལ་
གྱིས། །ཕྲག་དོག་རླུང་སྒོ་ཆོད་ཅིག་སྤྱན་རས་གཟིགས། །ལ་ལ་ལྷ་གནས་
ལོངས་སྤྱོད་བདེ་བ་ལ། །གཡེང་བས་ལོ་འདས་མི་དྲན་འཆི་འཕོ་ལྟུང་། ། །
ཐུགས་རྗེ་རྨད་དུ་བྱུང་བའི་གྲུ་རྫིངས་ ཀྱིས། །འདོད་ཆགས་ཆུ་ལས་སྒྲོལ་
ཞིག་སྤྱན་རས་གཟིགས། །མི་རྣམས་སྐྱེ་རྒ་ན་འཆིའི་ཆུ་བོ་བཞིར། ། སྡུག་
བསྔལ་གསུམ་གྱི་ཆུ་གཏེར་ནང་དུ་རྒྱུ། །གཉིས་འཛིན་སྦ་ལ་འཕྱོ་བའི་གར་
མཁན་ ཚོགས། །ཐུགས་ རྗེའི་ ལྕགས་ ཀྱུས་ དྲོངས་ ཤིག་ སྤྱན་ རས་
གཟིགས། །བདག་འཛིན་ཕ་མས་བསྐྱེད་ པའི་ བྱིས་པའི་ཚོགས། །གཉིས་
འཛིན་ གོ་ ཁྲབ་ དམ་ པོས་ ལུས་ བགོས་ ནས། །དུག་ ལྔའི་ མཚོན་ ཆར་
འབེབས་ པའི་ སྐྱེ་ བོ་ ཡི། །བདུད་ སྡེ་ ཆོས་ ལ་ སྒྱུར་ ཅིག་ སྤྱན་ རས་
གཟིགས། །དཔེར་ན་མི་གཙང་བ་ལ་སྦྲང་བུ་བཞིན། །འཁོར་བ་བདེ་བར་
མཐོང་ནས་ དེར་ སྒོ་ གསུམ། །དལ་ མེད་ སྡུག་ བསྔལ་ བསྒྲུབ་ པའི་ བྱ་ བ་
ཡི། །དོན་མེད་ལས་འདི་སྲུངས་ཤིག་སྤྱན་རས་གཟིགས། །འདི་དག་ཆོས་
27()

ལྡན་ལུས་ཐོབ་མཚན་ལྡན་གྱི། །བཤེས་གཉེན་མཆོག་བསྟེན་གུས་མཆོད་
དེས་ གསུངས་ཀྱི། །གདམས་ པས་ རྒྱུད་ སྨིན་ སངས་ རྒྱས་ དངོས་ ཉིད་
དུ། །ངེས་པའི་བློ་དང་སྦྱོར་ཅིག་སྤྱན་རས་གཟིགས། །ཐོས་པས་དྲང་ངེས་
ཆོས་རྣམས་དོན་འདོམས་ཤིང༌། །བསམས་པས་ཞི་ལྷག་ཏིང་འཛིན་མངོན་
གྱུར་ནས། །སྒོམ་པས་མཐའ་བྲལ་ལྟ་བ་རྟོགས་པར་ལྡན། །སེམས་ཉིད་མ་
དང༌སྤྱོད་ཅིག་སྤྱན་རས་གཟིགས། །ངེས་འབྱུང་བློ་ཡིས་ཚུལ་ཁྲིམས་ས་
བོན་ཐེབས། །གཞན་ ཕན་ འདོད་ པའི་བྱང་ སེམས་ ལོ་ འདབ་ རྒྱས། །དེ་
ལས་གསང་སྔགས་བསྐྱེད་རྫོགས་མེ་ཏོག་བཀྲ། །བསླབ་གསུམ་འབྲས་བུ་
བསྐྱེད་ཅིག་སྤྱན་རས་གཟིགས། ། རྒྱུ་འབྲས་བླང་དོར་ཚུལ་བཞིན་སྒྲུབ་པ་
དང༌། །ཚོགས་གཉིས་འཕེལ་ཁ་ ཕར་ཕྱིན་དྲུག་སྤྱོད་པར། ། ཆེ་གྲགས་རེ་
སྨོན་ ཆོས་ བརྒྱད་ དམ་ པོ་ ཡི། །ཞེན་ པའི་ ཐག་ པ་ ཆོད་ ཅིག་ སྤྱན་ རས་
གཟིགས། ། ས་ དང༌ ལམ་ གྱི་ སྒྲོ་འདོགས་ ཀུན་ རྫོགས་ ནས། །སྐྱོན་ ཀུན་
སྤངས་ཤིང་ཡོན་ཏན་མཆོག་ལྡན་པའི། །རྒྱལ་བའི་གོ་འཕང་མངོན་ཐོབ་
སྤྲུལ་སྐུ་ཡིས། །གཞན་དོན་ལྷུན་གྲུབ་མཛོད་ཅིག་སྤྱན་རས་གཟིགས། །
271

བདག་ལ་འབྲེལ་ཐོགས་བཟང་ངན་གང་མཆིས་ཀྱང་། ། ཕ་མས་གཙོ་བྱས་
འཁོར་བ་སངས་རྒྱས་བར། །དེ་སྲིད་བདག་འཚང་མི་རྒྱ་དེ་དག་གི། །དོན་
བགྱིད་ཉིད་ལྟར་མཛོད་ཅིག་སྤྱན་རས་གཟིགས། །མ་རིག་ལམ་གོལ་སྡུག་
བསྔལ་གྱིས་གཟིར་བའི། ། གདུལ་དཀའི་སྔོན་གྱི་རྒྱལ་འདུལ་ཞིང་མིན་
པའི། །སྐྱེ་བོ་འདུལ་ལ་དུས་གསུམ་རྒྱལ་ཐུགས་བསྐྱེད། །མཛད་ལས་ཁྱད་
འཕགས་མཛོད་ཅིག་སྤྱན་རས་གཟིགས། །བདག་སྡུག་ཆུང་ངུས་འགྲོ་ཀུན་
སྡུག་བསྔལ་ཆེའི། །གོ་ཆོད་གཏོང་གྱུར་བདག་དགེ་ཕུན་ཚོགས་རྣམས། །
སེམས་ཅན་ཀུན་འབུལ་དེ་དོན་ཕན་རང་སྲོག །སྦྱིན་ལ་སྤོབས་པ་སྐྱེད་ཅིག་
སྤྱན་རས་གཟིགས། །མཆོག་དམན་བར་གྱི་འགྲོ་བ་ཀུན་སྙོམས་སེམས། །
རབ་བརྟན་གང་ཞིག་ཞེ་སྡང་གནོད་སྦྱོར་བའི། །དུག་སྦྲུལ་བཞིན་དུ་དངོས་
རྒྱུད་འཚེ་བའི་ལས། །བྱང་ནས་རྣམ་གྲོལ་མཛོད་ཅིག་སྤྱན་རས་གཟིགས། །
བདག་སོགས་རྣམ་ཀུན་གཞན་དོན་ཁོ་ན་ལས། ། ཞི་བདེའི་བསམ་པ་སྐད་
ཅིག་མི་འབྱུང་ཞིང༌། ཆོས་མིན་ལས་གཞན་མི་དགེ་སྐྱེ་སྲིད་ན། །ཆོས་
ལྡན་གནས་སུ་འཕོར་ཚུག་སྤྱན་རིས་གཟིགས། །ཆོས་དབྱིངས་རྣམ་དག་
བསླུ་མེད་རིན་ཆེན་གསུམ། །དྲང་སྲོང་ལྷ་དང་ལྷག་བསམ་འཁོར་འདས་

དགེའི། །བདེན་པ་མཆིས་པའི་སྨོན་ལམ་བཏབ་འདི་དག །མི་ཐོགས་མྱུར་
དུ་སྒྲུབས་ཤིག་སྤྱན་རས་གཟིགས། །འདི་ཡིས་ཚེ་རབས་དཔལ་ལྡན་བླ་མ་
དང༌། །དུས་གསུམ་བདེ་གཤེགས་ཕྱག་ན་པདྨོ་མཆོག །གཡེལ་བ་མེད་
པར་རྗེས་སུ་འཛིན་པའི་རྒྱུར། །འགྱུར་བ་མྱུར་དུ་མཛོད་ཅིག་སྤྱན་རས་
གཟིགས། །ཞེས་པ་འཕགས་པ་ལ་གསོལ་འདེབས་སྨོན་ལམ་སྨྲེ་སྔགས་ ཀྱི་ཚིག་འདི།
རང་གཞན་གྱི་དོན་དུ། འབྲི་གུང་པ་རྡོ་རྗེ་འཆང་ཆོས་ཀྱི་རྒྱལ་པོས་རྗེས་སུ་བཟུང་བ། དགེ་
སློང་སྤྱན་སྔ་དཀོན་མཆོག་རཏས་སྦྱར་བ། དགེ་ཞིང་དར་བར་གྱུར་ཅིག།།

རིས་མེད་པའི་བསྟན་འཛིན་གྱི་སྐྱེས་བུ་མཆོག་རྣམས་འཚོ་
གཞེས་སུ་གསོལ་བའི་སྨོན་ཚིག་མི་ཤིགས་རྡོ་རྗེའི་ཕྲེང་
བ་ཞེས་བྱ་བ་བཞུགས་སོ། །

WY 
ca
LILLAT

༄༅།། ཨོཾ་སྭསྟི་ སིདྡྷིནྟི་ བ་ཏུ། འོད་ མི་ འགྱུར་ བ་ ཚེ་ དཔག་ མེད་ མགོན་
། །སངས་རྒྱས་
ཕྱོགས་བཅུ་དུས་གསུམ་རྒྱལ་བའི་བདེན་པ་ཡིས
སོགས། །
ཞབས་པད་བརྟན་ཅིང་མཛད་
། །འཛིན་དཔལ་ལྡན་བླ་མ་རྣམས
བསྟན་ 
། །དམ་
སྡེ་སྣོད་གསུམ་དང་ཐེག་པ་རིམ་དགུ་ཡི
ཕྲིན་ རབ་འཕེལ་ཤོག །
ཆོས་ ཆགས་ དང་བྲལ་བའི་ བདེན་ པ་ ཡིས། །ཆོས་ མཆོག་ འབྱུང་ གནས་
དཔལ་ ལྡན་ བླ་ མ་རྣམས། །ཞབས་པད་ བརྟན་ ཅིང་ = །རྒྱལ་ སྲས་ བྱང་
དགེ་འདུན་མི་ཕྱེད་འདུན་པའི་
སེམས་ཉན་རང་འཕགས་པའི་ཚོགས
བདེན་ པ་ ཡིས། །ཚོགས་ མཆོག་ འདྲེན་ པ་ དཔལ་ ལྡན་ བླ་ མ་རྣམས། །
། །རིག་འཛིན་རྩ་བརྒྱུད་
མཚོ་སྐྱེས་རྡོ་རྗེ་བི་མ་མི་ཏྲ་སོགས
ཞབས་པད༴ །
དཔལ་ལྡན་ བླ་ མ་
བླ་མའི་ བྱིན་ རླབས་ ཀྱིས། །འགྲོ་ བའི་འདྲེན་མཆོག་ 
རིགས་ལྔའི་ དཀྱིལ་
འཆི་བདག་བདུད་འཇོམས་ 
རྣམས། །ཞབས་ པད༴ །
། །དཀྱིལ་འཁོར་
ཡི་དམ་རྒྱུད་སྡེ་བཞི་དྲུག་ཐུགས་རྗེ་ཡིས
འཁོར་སོགས། །
། །ཞབས་པད༴ །ཡིད་བཞིན་འཁོར་
དབང་ཕྱུག་དཔལ་ལྡན་བླ་མ་རྣམས
གནས་གསུམ་མཁའ་འགྲོ་ཆོས་སྐྱོང་ནུས་
ལོ་གྲུབ་པའི་རྒྱལ་མོ་སོགས། །
། །ཞབས་པད༔
བདེ་ཆེན་དགྱེས་རོལ་དཔལ་ལྡན་བླ་མ་རྣམས
མཐུ་ཡིས། །
277

སྐྱེས་ཐོབ་སྦྱོར་བྱུང་ཕུན་སུམ་ཚོགས་པ་ཡིས། །རྒྱལ་བསྟན་གསལ་མཛད་
འཆད་རྩོད་རྩོམ་པའི་བདག ། ལུང་གི་བསྟན་འཛིན་མཁས་པའི་ཁྱུ་མཆོག་
རྣམས། །ཞབས་པད༴ །དམ་ཚིག་གཙང་ཞིང་སྒྲུབ་པ་སྙིང་པོར་མཛད། །
ཆོས་ཉིད་དོན་གཟིགས་ལྷར་བཅས་གཙུག་གི་རྒྱན། །རྟོགས་པའི་བསྟན་
འཛིན་རྣལ་འབྱོར་དབང་ཕྱུག་རྣམས། །ཞབས་པད༴ །ཚུལ་ཁྲིམས་གཞི་
བརྟན་ཏིང་འཛིན་སྣང་བ་གསལ། །ཤེས་རབ་རྩལ་ལྡན་འཕགས་པའི་ནོར་
གྱིས་ འབྱོར། །ཐུབ་ བསྟན་ སྒྲོན་ མེ་ འགྲོ་ བའི་ སྐྱབས་ གནས་ རྣམས། །
ཞབས་པད༴ །ཐོས་པས་རྒྱུད་གྲོལ་བསམ་པས་བྱེ་བྲག་ཕྱེད། །སྒོམ་པས་
དོན་རྟོགས་གཞན་དོན་ལྷུར་མཛད་པ། །མཁྱེན་བརྩེ་ནུས་ལྡན་རྒྱལ་བའི་
བསྟན་འཛིན་རྣམས། །ཞབས་པད༴ །དབང་པོར་འཚམས་པའི་ཐེག་རིམ་
སྣ་ཚོགས་ལ། ། ལེགས་པར་ཞུགས་ནས་ཚུལ་བཞིན་སྤྱོད་པ་ཡིས། །རིས་
མེད་ སྐྱེས་ཆེན་ ཕྱོགས་ ཀུན་ བཞུགས་ པ་རྣམས། །ཞབས་ པད༴ །བསྟན་
འཛིན་ ཐམས་ ཅད་ ཕན་ཚུན་ཐུགས་མཐུན་ཅིང༌། །ཐུབ་ པའི་བསྟན་ ལ་
ཕྱོགས་ཁྱེར་སེལ་མེད་པར། །དག་སྣང་ཡངས་པོས་རང་བསྟན་སྐྱོང་བཞིན་
དུ། །ཞབས་པད༴ །བདག་ཅག་འབྲེལ་བཅས་ཡང་སྲིད་ཐམས་ཅད་དུ། །

ནད་ མེད་རྡོ་ རྗེའི་ ཚེ་ དང་ གཟུགས་བཟང་སོགས། །མཐོ་རིས་ཡོན་ཏན་
བདུན་ལ་དབང་འབྱོར་ནས། །ཐུབ་བསྟན་ཡོངས་ཀྱི་སྣང་བྱེད་ཉིད་གྱུར་
ཅིག །ཚེ་དང་ཐར་པའི་བར་ཆད་ཀུན་ཞི་ཞིང་། །ལོ་བརྒྱ་འཚོ་ཞིང་སྟོན་
བརྒྱ་མཐོང་བ་དང༌། །ལྷག་པའི་བསླབ་པས་རྒྱལ་བསྟན་རིན་པོ་ཆེ། །ནམ་
མཁའ་ཇི་སྲིད་གཞན་ཕྱིར་འཛིན་པར་ཤོག །རྒྱལ་ཀུན་འདུས་ཞལ་དཔལ་
ལྡན་བླ་མ་དང༌། །རིས་མེད་བསྟན་པ་འཛིན་ཀུན་འཚོ་གཞེས་ཤིང༌། །ཆོས་
འཁོར་རྒྱུན་ཆད་མེད་པར་བསྐོར་བ་ཡིས། །འཇིག་རྟེན་གསུམ་པོ་རྟག་ཏུ་
སྣང་བྱེད་ཤོག །ཅེས་པའང་གྲུབ་མཆོག་མཚོ་སྐྱེས་ཡབ་སྲས་ཀྱི་སྒྲུབ་གནས། འཆི་མེད་
བདུད་རྩིའི་རྒྱུན་འབབ་པའི་གཞི། གདོད་གནས་རང་བྱུང་གི་ཚེ་ལྷའི་ཕོ་བྲང་། བྲག་དམར་
གཡའ་མ་ལུང་གི་ཀེའུ་ཚང་དུ་གནམ་སའི་དབང་ཕྱུག་གཞུང་ས་སྲིད་སྐྱོང་ཁྲི་ཆེན་ནོ་མི་ཧན་
རིན་པོ་ཆེའི་བཀའ་བཞིན་གཏེར་གསར་སྒྱུ་འཕྲུལ་ཚེ་དཔག་མེད་རིགས་ལྔ་སྤྱི་སྒྲུབ་རྒྱུན་
འཇག་ཏུ་བཙུགས་པའི་ཐོག་མ་བསྙེན་སྒྲུབ་ཞག་བདུན་མ་དཔོན་སློབ་བཅུ་ཕྲག་གིས་བསྒྲུབ་
པར་བགྱིས་པའི་ཐུན་མཚམས་སུ་ཡོན་ཏན་རྒྱ་མཚོ་བློ་གྲོས་མཐའ་ཡས་པའི་སྡེས་བྲིས་པ་
དགེ་ལེགས་འཕེལ།། །།

དགེ་སྦྱོར་བདུན་པའི་སྨོན་ལམ།
28 |

༄༅།། བདག་གཞན་ཐམས་ཅད་ཀྱི་དུས་གསུམ་གྱི་དགེ་བའི་རྩ་བ་འདིས་
ནམ་མཁའ་དང་མཉམ་པའི་འཁོར་འདས་ཐམས་ཅད་ཀྱི་དོན་དུ་བདག་ཚེ་
རབས་ཐམས་ཅད་དུ་དལ་འབྱོར་གྱི་མི་ལུས་རིན་པོ་ཆེ་རྒྱུན་ཆད་མེད་པ་
ཐོབ་ པར་ གྱུར་ཅིག །ཚེ་ རབས་ ཐམས་ ཅད་ དུ་ དད་ པ་ ཆེ་བ་རྣམས་ ཀྱི་
མཆོག་ཏུ་གྱུར་ཅིག །མོས་གུས་ཆེ་བ་རྣམས་ཀྱི་མཆོག་ཏུ་གྱུར་ཅིག བརྩོན་
འགྲུས་ཆེ་བ་རྣམས་ཀྱི་མཆོག་ཏུ་ གྱུར་ ཅིག །ཤེས་ རབ་ཆེ་བ་རྣམས་ཀྱི་
མཆོག་ཏུ་གྱུར་ཅིག །སྤོབས་པ་ཆེ་བ་རྣམས་ཀྱི་མཆོག་ཏུ་གྱུར་ཅིག །ཡོན་
ཏན་ཆེ་བ་རྣམས་ཀྱི་མཆོག་ཏུ་གྱུར་ཅིག ། ཚེ་རིང་བ་རྣམས་ཀྱི་མཆོག་ཏུ་
གྱུར་ཅིག །ནད་མེད་པ་རྣམས་ཀྱི་མཆོག་ཏུ་གྱུར་ཅིག །གཟི་བརྗིད་ཆེ་བ་
རྣམས་ཀྱི་མཆོག་ཏུ་གྱུར་ཅིག །གཟུགས་བཟང་བ་རྣམས་ཀྱི་མཆོག་ཏུ་གྱུར་
ཅིག །རིགས་མཐོ་བ་རྣམས་ཀྱི་མཆོག་ཏུ་གྱུར་ཅིག །ལོངས་སྤྱོད་ཆེ་བ་
རྣམས་ཀྱི་མཆོག་ཏུ་གྱུར་ཅིག །གཏོང་ཕོད་ཆེ་བ་རྣམས་ཀྱི་མཆོག་ཏུ་གྱུར་
ཅིག །སྙིང་རྗེ་ཆེ་བ་རྣམས་ཀྱི་མཆོག་ཏུ་གྱུར་ཅིག །གོ་ཆ་ཆེ་བ་རྣམས་ཀྱི་
མཆོག་ཏུ་གྱུར་ཅིག །སྙིང་རུས་ཆེ་བ་རྣམས་ཀྱི་མཆོག་ཏུ་གྱུར་ཅིག །གཉེན་
པོ་ཆེ་བ་རྣམས་ཀྱི་མཆོག་ཏུ་གྱུར་ཅིག །དབྱངས་སྙན་པ་རྣམས་ཀྱི་མཆོག་
282

ཏུ་གྱུར་ཅིག །བཙན་ཞིང་ཆེ་བ་རྣམས་ཀྱི་མཆོག་ཏུ་གྱུར་ཅིག ། ཚེ་རབས་
ཐམས་ཅད་དུ་མཚན་དང་དཔེ་བྱད་ཀྱིས་བརྒྱན་པ་རྡོ་རྗེའི་སྐུ་ཐོབ་པར་གྱུར་
ཅིག །ཡན་ལག་དྲུག་ཅུ་དང་ལྡན་པ་ཚངས་པའི་དབྱངས་ཐོབ་པར་གྱུར་
ཅིག །ཤེས་བྱ་ཀུན་ལ་མཁས་པའི་ཡེ་ཤེས་ཀྱི་ཐུགས་དང་ལྡན་པར་གྱུར་
ཅིག །སྐྱེས་མ་ཐག་ཏུ་ཐེག་པ་ཆེན་པོའི་དགེ་བའི་བཤེས་གཉེན་རྣམས་དང་
མཇལ་བར་གྱུར་ཅིག །མཇལ་ནས་མཉེས་པ་གསུམ་མཐར་ཕྱིན་པ་འགྲུབ་
པར་གྱུར་ཅིག ། མི་མཉེས་པ་སྐད་ཅིག་ཀྱང་མི་འབྱུང་བར་གྱུར་ཅིག །དགེ་
བའི་བཤེས་གཉེན་དེ་དག་གི་སྐུ་གསུང་ཐུགས་ཀྱི་བྱིན་རླབས་དང་ཡོན་ཏན་
མ་ལུས་པ་བདག་གི་ལུས་ངག་ཡིད་གསུམ་ལ་འཇུག་ཅིང་ཡོངས་སུ་རྫོགས་
པར་གྱུར་ཅིག །ཚེ་རབས་ཐམས་ཅད་དུ་བླ་མ་སངས་རྒྱས་ཀྱི་ཞབས་དྲུང་
དུ་གཞོན་ནུ་ལ་རབ་ཏུ་འབྱུང་བར་གྱུར་ཅིག། །ཚུལ་ཁྲིམས་དང་དམ་ཚིག་
མཐར་ཕྱིན་པར་སྲུང་ནུས་པར་གྱུར་ཅིག །བསླབ་པ་གསུམ་གྱི་གཞི་བཟུང་
ནས་དམ་པའི་ཆོས་མཐའ་དག་ལ་ཚུལ་བཞིན་དུ་སྤྱོད་པར་གྱུར་ཅིག །ཐེག་
པ་ཆེན་པོའི་ཆོས་ཐམས་ཅད་ལ་ཐོས་བསམ་སྒོམ་གསུམ་མཐར་ཕྱིན་པ་
འགྲུབ་པར་གྱུར་ཅིག །དམ་པའི་ཆོས་སྒྲུབ་ཅིང་ཉམས་སུ་ལེན་པ་ལ་ཕྱི་

ནང་གི་བར་ཆད་སྐད་ཅིག་ཀྱང་མི་འབྱུང་བར་གྱུར་ཅིག །ཡོན་ཏན་གྱི་རྩལ་
ཁ་ རྫོགས་ པར་གྱུར་ཅིག །བརྒྱུད་པའི་ སྲོལ་ ཁ་ཟིན་པར་གྱུར་ཅིག །ཕ་
རྗེས་བུས་སོབས་པར་གྱུར་ཅིག །སྟོང་ཉིད་དང་སྙིང་རྗེ་འབྱོངས་པར་གྱུར་
ཅིག །རང་གཞན་གྱི་དོན་གཉིས་འགྲུབ་པར་གྱུར་ཅིག །རྟོགས་པའི་ཡེ་
ཤེས་ འཆར་ བར་གྱུར་ཅིག ། མ་ རིག་ པའི་མུན་པ་སངས་པར་གྱུར་ཅིག
རྐྱེན་ བཟང་ ངན་ ཐམས་ ཅད་ སངས་ རྒྱས་ ཀྱི་ ལམ་ དུ་ སློངས་ པར་ གྱུར་
ཅིག དགེ་བའི་རྩ་བ་འདིས་ཚེ་རབས་ཐམས་ཅད་དུ་ཤེས་རབ་ཆེན་པོས་
ཆོས་ཉིད་བདེན་པའི་དོན་རྟོགས་པར་གྱུར་ཅིག །སྙིང་རྗེ་ཆེན་པོས་གཞན་
གྱི་སྡུག་བསྔལ་མི་བཟོད་པར་གྱུར་ཅིག །བྱིན་རླབས་ཆེན་པོས་གཞན་གྱི་
སྣང་བ་སྒྱུར་ནུས་པར་གྱུར་ཅིག །གདམས་ངག་ཆེན་པོས་གཞན་གྱི་རྒྱུད་ལ་
ཡོན་ཏན་འཁོད་ནུས་པར་གྱུར་ཅིག །ཉམས་མྱོང་ཆེན་པོས་གཞན་གྱི་ལམ་
སྣ་ འཁྲིད་ ནུས་ པར་ གྱུར་ ཅིག །རྟོགས་ པས་ བདག་ གྲོལ་ བར་ གྱུར་
ཅིག ཐུགས་རྗེས་གཞན་གྲོལ་བར་གྱུར་ཅིག །གདུལ་བྱ་དུས་ལ་བབ་པར
གྱུར་ཅིག །རྟེན་འབྲེལ་ ཐབས་ལ་མཁས་ པར་ གྱུར་ཅིག །གཟུང་འཛིན་
མཁའ་ལྟར་དག་པར་གྱུར་ཅིག །བཟོད་མེད་ཀྱི་སྙིང་རྗེ་འབྱོངས་པར་གྱུར་
284

ཅིག ལས་འབྲས་ཀྱི་རྟེན་འབྲེལ་འཆར་བར་གྱུར་ཅིག །རང་འདོད་ཀྱི་རྩ་
བ་ཆོད་པར་གྱུར་ཅིག །རིགས་དྲུག་ལ་བསྒོམ་ཕྱོགས་མེད་དུ་ཐེབས་པར་
གྱུར་ཅིག ཁམས་གསུམ་སེམས་ཅན་གྱི་ལུས་ངག་ཡིད་གསུམ་དུས་གསུམ་
སངས་རྒྱས་ཀྱི་སྐུ་གསུང་ཐུགས་སུ་སྐད་ཅིག་མ་ཉིད་ལ་ངོ་འཕྲོད་པར་གྱུར་
ཅིག 
དགེ་བའི་རྩ་བ་འདིས་ཚེ་རབས་ཐམས་ཅད་དུ་བླ་མ་ལ་སངས་རྒྱས་
ཀྱི་འདུ་ཤེས་སྐྱེ་བར་གྱུར་ཅིག །མོས་གུས་ལ་ལྟེམས་བརྐྱང་མི་འབྱུང་བར་
གྱུར་ཅིག དད་གུས་ལ་བརྟན་པ་ཐོབ་པར་གྱུར་ཅིག །ཡིད་ཆེས་ལ་རྒྱུན་
ཆད་ མི་ འབྱུང་ བར་ གྱུར་ ཅིག །ཐུགས་ ཡིད་ གཅིག་ ཏུ་ འདྲེ་ བར་ གྱུར་
ཅིག ། བླ་མ་སངས་རྒྱས་ཀྱི་བྱིན་རླབས་དང་ཡོན་ཏན་མ་ལུས་པ་འཇུག་
པར་གྱུར་ཅིག སྐྱོན་དག་ཡོན་ཏན་རྫོགས་པར་གྱུར་ཅིག །ཚེ་འདི་བློ་ཡིས་
ཐོངས་ པར་གྱུར་ཅིག །དགོས་མེད་ རྒྱུད་ལ་སྐྱེ་བར་གྱུར་ཅིག །ཞེན་པ་
གཏིང་ ནས་ ལྡོག་ པར་ གྱུར་ ཅིག །འཁྲི་ བ་ རྩོད་ ནས་ ཆོད་ པར་ གྱུར་
ཅིག ། འདོད་ཡོན་ལ་བློ་མི་འཇུག་པར་གྱུར་ཅིག །བྱ་བ་ལ་ལག་མི་འཇུག་
པར་གྱུར་ཅིག །འཁོར་བ་ལ་ཡིད་མི་འཇུག་པར་གྱུར་ཅིག །གཞན་སྤྱོད་ལ་
སེམས་མི་འཇུག་པར་གྱུར་ཅིག །བཟློག་ སྒོམ་ གནད་དུ་ ཚུད་ པར་ གྱུར་
285

ཅིག །གཉེན་པོ་ལ་དབང་ཐོབ་པར་གྱུར་ཅིག །རོ་སྙོམས་གདེང་དུ་ཚུད་
པར་གྱུར་ཅིག །ཆོས་བརྒྱད་མགོ་བོ་སྙོམས་པོར་གྱུར་ཅིག །བདེ་སྡུག་རོ་
སྙོམས་པར་གྱུར་ཅིག །རྐྱེན་ངན་གྲོགས་སུ་འཆར་བར་གྱུར་ཅིག །རྣམ
རྟོག་ཕྲིན་ལས་སུ་འཆར་བར་གྱུར་ཅིག ། རེ་དོགས་ཀྱི་གཡང་ས་ཆོད་པར་
གྱུར་ཅིག །དགག་སྒྲུབ་སྤང་བླང་དང་འབྲལ་བར་གྱུར་ཅིག །རྐྱེན་སྣང་
བཟང་ངན་ཐམས་ཅད་ཆོས་ཉིད་དུ་རོ་སྙོམས་པར་གྱུར་ཅིག །ཞིང་ཁམས་
ཕྱོགས་མེད་དུ་འབྱོངས་པར་གྱུར་ཅིག །དག་སྣང་ཕྱོགས་མེད་དུ་སྐྱེ་བར་
གྱུར་ཅིག །སྣང་བ་བླ་མར་འཆར་བར་གྱུར་ཅིག །སྣང་བ་ཡི་དམ་དུ་འཆར་
བར་གྱུར་ཅིག །སྣང་བ་ཆོས་སྐུར་འཆར་བར་གྱུར་ཅིག །སྣང་བ་སྐུ་གསུམ་
དུ་འཆར་བར་གྱུར་ཅིག །སྣང་བ་བདེ་བར་འཆར་བར་གྱུར་ཅིག །སྣང་བ་
སྒྱུ་ མར་ འཆར་ བར་ གྱུར་ཅིག སྣང་ བ་ རྟེན་ འབྲེལ་ དུ་ འཆར་ བར་ གྱུར་
ཅིག །སྣང་བ་ནོར་བུར་འཆར་བར་གྱུར་ཅིག །བཟང་ངན་འབྲིང་གསུམ་སྤྱི་
བོར་འཁུར་ནུས་པར་གྱུར་ཅིག །རང་གཞན་ཐམས་ཅད་ལ་ཡིད་འོང་གི་
བྱམས་པ་འབྱོངས་པར་གྱུར་ཅིག །ཚད་མེད་ཀྱི་སྙིང་རྗེ་འབྱོངས་པར་གྱུར་
ཅིག །ལྷག་ པའི་ བསམ་ པ་ བྱང་ ཆུབ་ ཀྱི་ སེམས་ འབྱོངས་ པར་ གྱུར་
28()

ཅིག །བདག་ གཞན་ ཐམས་ ཅད་ མཉམ་ པ་ ཉིད་ དུ་ རྟོགས་ པར་ གྱུར་
ཅིག །བདེ་སྡུག་བརྗེ་ནུས་པར་གྱུར་ཅིག །གཞན་གྱི་སྡུག་བསྔལ་ཐམས་
ཅད་དགའ་བཞིན་སྤྲོ་བཞིན་དུ་འཁུར་ནུས་པར་གྱུར་ཅིག ཁུར་ནས་སྤྱོད་
ནུས་པའི་སྙིང་རྗེ་དང་ལྡན་པར་གྱུར་ཅིག ། སྙིང་རྗེའི་སྒོ་ནས་ལམ་དུ་སློངས་
པར་ གྱུར་ ཅིག ། སྟོང་ ཉིད་ ཀྱི་ དོན་ ལ་ རོ་ སྙོམས་ པར་ གྱུར་ ཅིག །སྡུག་
བསྔལ་གྱི་རང་བཞིན་ཟག་པ་མེད་པའི་བདེ་བ་ཆེན་པོ་འཆར་བར་གྱུར་
ཅིག །བདག་གི་བདེ་སྐྱིད་ཐམས་ཅད་གཞན་ལ་དགའ་སྤྲོ་དང་བཅས་ཏེ་
སྟེར་ནུས་པར་གྱུར་ཅིག །བྱིན་ནས་ཀྱང་འཁོར་འདས་ཐམས་ཅད་ལ་ད་ལྟ་
ཉིད་དུ་སྨིན་ཅིང་ཁྱབ་པར་གྱུར་ཅིག །དེས་སྐྱོན་ཐམས་ཅད་དག་ཅིང་ཡོན་
ཏན་ཐམས་ཅད་ཡོངས་སུ་རྫོགས་ནས་ད་ལྟ་ཉིད་དུ་དོན་གཉིས་ཕུན་སུམ་
ཚོགས་པ་རྩོལ་མེད་དུ་འགྲུབ་པར་གྱུར་ཅིག །ཚིག་ཆོག་གནད་དུ་ཚུད་པར་
གྱུར་ ཅིག །མཉམ་གཞག་ ལ་ བརྟན་ པ་ ཐོབ་ པར་ གྱུར་ ཅིག ། ཞི་ གནས་
མཐར་ཕྱིར་པར་གྱུར་ཅིག །བདེ་གསལ་མི་རྟོག་པའི་ཏིང་ངེ་འཛིན་མཆོག་
ཏུ་གྱུར་པ་འབྱོངས་པར་གྱུར་ཅིག །མངོན་ཤེས་དང་རྫུ་འཕྲུལ་ལ་སོགས་
པའི་ཡོན་ཏན་དཔག་ཏུ་མེད་པ་སྐྱེ་བར་གྱུར་ཅིག །རིག་པའི་རྩ་བ་ཆོད་

པར་གྱུར་ཅིག །རྣམ་རྟོག་ཆོས་སྐུར་འཆར་བར་གྱུར་ཅིག སྐྱོན་ཡོན་ཏན་པ་
སློངས་པར་གྱུར་ཅིག །འཁྲུལ་པ་ཡེ་ཤེས་སུ་འཆར་བར་གྱུར་ཅིག །འཁོ
བ་མྱང་འདས་སུ་རྟོགས་པར་གྱུར་ཅིག །སྡུག་བསྔལ་བདེ་བར་འཆར་བལ་
གྱུར་ཅིག །བར་ཆད་དངོས་གྲུབ་ཏུ་འདུས་པར་གྱུར་ཅིག །ཕྱག་རྒྱ་ཆེན་པོ་
མཆོག་གི་དངོས་གྲུབ་ཐོབ་པར་གྱུར་ཅིག །སྣང་བ་དབང་དུ་འདུས་པ་
གྱུར་ཅིག ། ལས་འབྲེལ་ཕྱོགས་མེད་དུ་གཞོག་པར་གྱུར་ཅིག །འབྲེལ་ཚད་
དོན་དང་ལྡན་པར་གྱུར་ཅིག །བདག་གིས་གཞན་ལ་དུས་གསུམ་དུ་ཕན་
གནོད་ཀྱི་ལས་ཅི་བྱས་པ་དང་། །གཞན་གྱིས་བདག་ལ་དུས་གསུམ་དུ་ཕན་
གནོད་ཀྱི་ལས་ཅི་བྱས་པ་དེ་རྣམས་ཐམས་ཅད་ལམ་ལོག་པ་དང་བཏང་
སྙོམས་སུ་སྐད་ཅིག་ཙམ་ཡང་མི་འགྲོ་བར་གྱུར་ཅིག ནང་གི་རྒྱུ་ཕྱིའི་རྐྱེན་
བར་གྱི་མཚམས་སྦྱོར་ལ་སོགས་པའི་དུས་གསུམ་གྱི་ལས་ངན་རྒྱུ་འབྲས་ས་
བོན་དང་བཅས་པ་ཐམས་ཅད་ ད་ ལྟ་ ཉིད་ དུ་ བྱང་ ཞིང་ དག་ པར་ གྱུར་
ཅིག །སླན་ཆད་འདོད་ཆགས་དང༌། ཞེ་སྡང་དང༌། གཏི་མུག་དང༌། པ་
རྒྱལ་དང༌། ཕྲག་དོག་དང༌། རྙེད་པ་དང་བཀུར་སྟི། གྲགས་འདོད་དང་
རློམ་སེམས་ལ་སོགས་པ་མི་དགེ་བའི་བསམ་སྦྱོར་སྐད་ཅིག་ཀྱང་མི་འབྱང་
288

བར་གྱུར་ཅིག །ཚོགས་གཉིས་རླབས་པོ་ཆེ་རྩོལ་མེད་དུ་གསོག་པར་གྱུར་
ཅིག །གསང་སྔགས་ཀྱི་སྣོད་དུ་རུང་བར་གྱུར་ཅིག དབང་ རྣམ་པ་བཞི་
ཐོབ་པར་གྱུར་ཅིག །ཡེ་ཤེས་ངོས་ཟིན་པར་གྱུར་ཅིག དམ་ཚིག་གཙང་མ་
སྲུང་ནུས་ པར་ གྱུར་ ཅིག །བསྐྱེད་ རྫོགས་ ལ་ བརྟན་ པ་ ཐོབ་ པར་ གྱུར་
ཤོག །འཕྲིན་ལས་བཞི་འགྲུབ་པར་གྱུར་ཅིག །རྒྱུ་འབྲས་ཀྱི་ཕྲ་ཞིབ་ཤེས་
པར་ གྱུར་ ཅིག །རིག་ པའི་ འགྲོ་ ལྡོག་ གོ་ བར་ གྱུར་ ཅིག །དགེ་ སྡིག་ གི་
འདོར་ ལེན་ ཤེས་ པར་ གྱུར་ ཅིག །སྣང་ བ་ ལ་ ནང་ བྱན་ ཚུད་ པར་ གྱུར་
ཅིག །ཕྱི་ནང་ གསང་ གསུམ་ གྱི་ རྟེན་ འབྲེལ་ ལ་ མཁས་ པར་ གྱུར་ ཅིག
གཞན་སྣང་དབང་དུ་འདུས་པར་གྱུར་ཅིག །སྨོན་ལམ་རྒྱ་ཆེན་པོ་འདེབས་
ནུས་པར་གྱུར་ཅིག །གང་བཏབ་ཀྱི་འབྲས་བུ་ཚེ་འདི་ཉིད་ལ་སྨིན་པར་གྱུར་
ཅིག །
དགེ་བའི་རྩ་བ་འདིས་ཚེ་འདི་དང་སྐྱེ་བ་གཞན་དག་ཐམས་ཅད་དུ་
འགྲོ་དོན་དཔག་ཏུ་མེད་པ་རྩོལ་མེད་དུ་འགྲུབ་པར་གྱུར་ཅིག ཕ་རོལ་ཏུ་
ཕྱིན་པ་དྲུག་གི་སྒོ་ནས་འགྲུབ་པར་གྱུར་ཅིག །བསྡུ་བ་བཞི་ཡི་སྒོས་ནས་
འགྲུབ་པར་གྱུར་ཅིག །འཕྲིན་ལས་བཞིའི་སྒོ་ནས་འགྲུབ་པར་གྱུར་ཅིག
ཚད་མེད་པ་བཞིའི་སྒོ་ནས་འགྲུབ་པར་གྱུར་ཅིག །བསླབ་པ་གསུམ་གྱི་སྒོ་

ནས་འགྲུབ་པར་གྱུར་ཅིག །གྲུབ་ཆེན་བརྒྱད་ཀྱི་སྒོ་ནས་འགྲུབ་པར་གྱུར་
ཅིག །འབད་པ་དང་རྩོལ་བ་མེད་པའི་འགྲོ་དོན་དཔག་ཏུ་མེད་པ་འགྲུབ་
པར་གྱུར་ཅིག ལུས་དང་སྲོག་ལ་མི་ལྟ་བར་གྱུར་ཅིག །ངལ་བ་དང་སྐྱོ་དུབ་
མེད་པར་འགྲོ་དོན་དཔག་ཏུ་མེད་པ་འགྲུབ་པར་གྱུར་ཅིག །བདག་ཤི་བའི་
འོག་ཏུ་ཡང་མགོ་དང༌། རྐང་ལག་དང༌། ཤ་དང༌། རུས་པ་དང༌། ཡན་
ལག་དང༌། ཉིང་ལག་དང༌། སྐྲ་དང་བ་སྤུ། སོ་དང་སེན་མོ། ཁྲག་དང་ཆུ་
སེར། ཞག་དང་ཚིལ་བུ། དབང་པོ་ལྔ་ལ་སོགས་པའི་སྒོ་ནས་ཀྱང་འགྲོ་
དོན་དཔག་ཏུ་མེད་ པ་ འགྲུབ་པར་གྱུར་ཅིག ། བདག་ལ་དུས་གསུམ་དུ་
དགའ་ཞིང་མགུ་བར་བྱེད་ཅིང་དད་གུས་ཀྱིས་གསོལ་བ་འདེབས་པ་དང་།
བདག་གི་རྗེས་སུ་འཇུག་པ་རྣམས་ཀྱི་རྒྱུད་ལ་རྟོགས་པ་མཆོག་ཏུ་གྱུར་པ་
ཚེགས་མེད་དུ་སྐྱེ་བར་གྱུར་ཅིག །ཉམས་མྱོང་རྒྱུན་ཆད་མེད་པར་བརྟན་
པར་གྱུར་ཅིག །ཏིང་ངེ་འཛིན་མཆོག་ཏུ་གྱུར་པ་སྐྱེ་བར་གྱུར་ཅིག །མཆོག་
ཐུན་མོང་གི་དངོས་གྲུབ་མ་ལུས་པ་རྩོལ་མེད་དུ་ཐོབ་པར་གྱུར་ཅིག །སྣང་
བ་རྟེན་འབྲེལ་དུ་ཤར་ནས་ཚེ་གཅིག་ལུས་གཅིག་ལ་སངས་རྒྱ་བར་གྱུར
ཅིག །བདག་ལ་དུས་ གསུམ་དུ་མ་དད་ ཅིང་ ་སྐུར་བ་འདེབས་པ་དང༌ །
2}}

སྨོད་ཅིང་ཕྲག་དོག་པ་དང༌། བརྙས་ཤིང་བསམ་སྦྱོར་ངན་པ་བྱེད་པ་དང་།
ངན་སྨྲས་དང་ཀྱལ་ཁ་གཏོང་བ་དེ་དག་གིས་བདག་གི་དུས་གསུམ་གྱི་ལས་
ངན་མི་དགེ་བའི་རྒྱུ་འབྲས་ས་བོན་བག་ལ་ཉལ་བ་དང་བཅས་པ་ཐམས་
ཅད་ད་ལྟ་ཉིད་དུ་བྱང་ཞིང་དག་པར་གྱུར་ཅིག །དེ་དག་གི་རྒྱུད་ལ་རྣམ་
སྨིན་གྱི་འབྲས་བུ་མི་འབྱུང་ཞིང་སངས་རྒྱས་པའི་གེགས་སུ་མི་འགྲོ་བར་
གྱུར་ཅིག །དེ་དག་བདག་གི་གདུལ་བྱར་གྱུར་ནས་ཚེ་གཅིག་ལུས་གཅིག་
ལ་སངས་རྒྱ་བར་གྱུར་ཅིག ། ཚེ་རབས་ཐམས་ཅད་དུ་བདག་གི་གྲོགས་
ཚངས་པ་མཚུངས་པར་སྤྱོད་པ་ཐམས་ཅད་ཀྱང་སངས་རྒྱས་ཀྱི་ཡོན་ཏན་མ་
ལུས་པ་ཚེ་འདི་ཉིད་ལ་རྫོགས་ནས་བླ་ན་མེད་པའི་བྱང་ཆུབ་ཏུ་སངས་རྒྱ་
བར་གྱུར་ཅིག །བདག་གི་བླ་མ་སངས་རྒྱས་རྣམས་ཀྱི་སྐུ་ཚེ་ནམ་མཁའ་
དང་མཉམ་པར་འཕེལ་ནས་འཁོར་བ་མ་སྟོངས་ཀྱི་བར་དུ་སྐུ་མྱ་ངན་ལས་
མི་ འདའ་ བར་ བཞུགས་ པར་ གྱུར་ ཅིག །འཕྲིན་ ལས་ ནམ་ མཁའ་ དང་
མཉམ་ པར་ འཕེལ་ ནས་ འཁོར་ བ་ དོང༌ སྤྲུགས་ པར་ མཛད་ པར་ གྱུར་
ཅིག 
དགེ་བའི་རྩ་བ་འདིས་བླ་མ་དུས་གསུམ་སངས་རྒྱས་རྣམས་ཀྱི་སྐུ་
གསུང་ཐུགས་ཡོན་ཏན་འཕྲིན་ལས་སྐུ་ཚེ་ཞིང་ཁམས་མཛད་པ་རྣམ་འཕྲུལ་
2) |

ཡེ་ཤེས་མ་ལུས་པ་ནམ་མཁའ་དང་མཉམ་པར་འཕེལ་ནས་ ཐུགས་ ཀྱི་
དགོངས་པ་མཐའ་དག་ཡོངས་སུ་རྫོགས་པར་གྱུར་ཅིག །དུས་གསུམ་གྱི་
ལམ་དུ་ཞུགས་པ་དང་འཇུག་པ་ཐམས་ཅད་ཀྱི་སྐྱོན་ཐམས་ཅད་དག་ཅིང་
ཡོན་ཏན་ཐམས་ཅད་རྫོགས་པར་གྱུར་ཅིག །དུས་གསུམ་གྱི་སེམས་ཅན་
ཐམས་ཅད་བདེ་བ་དང་ལྡན། སྡུག་བསྔལ་དང་བྲལ་ནས་རྫོགས་པའི་བྱང་
ཆུབ་ཏུ་ཚེ་གཅིག་ལ་སངས་རྒྱ་བར་གྱུར་ཅིག །བདག་གི་ལུས་ངག་ཡིད་
གསུམ་ལ་བླ་མ་སངས་རྒྱས་ཐམས་ཅད་ཀྱི་ཆེ་བའི་ཡོན་ཏན་མ་ལུས་པ་ད་
ལྟ་ཉིད་དུ་འཇུག་ཅིང་ཡོངས་སུ་རྫོགས་པར་གྱུར་ཅིག །བདག་གི་བ་སྤུའི་
ཁུང་བུ་རེ་རེ་ནས་ཀྱང་བླ་མ་སངས་རྒྱས་རྣམས་ཀྱི་རྣམ་པར་སྤྲུལ་པ་བསམ་
གྱིས་མི་ཁྱབ་པ་དུས་སྐད་ཅིག་མ་རེ་རེ་ལ་འགྱེད་ནུས་པར་གྱུར་ཅིག ནམ་
མཁའ་དང་མཉམ་པའི་འཁོར་འདས་ཐམས་ཅད་ཀྱི་མདུན་དུ་བདག་གི་
ཕན་བྱེད་ཀྱི་སྤྲུལ་པ་རེ་རེ་ད་ལྟ་ཉིད་དུ་སྣང་བར་གྱུར་ཅིག །སྣང་མ་ཐག་ཏུ་
དགའ་ཞིང་མགུ་ལ་དད་ཅིང་མོས་པ་སྐྱེས་ནས་དྭང་ཞིང་སྤྲོ་བའི་སྒོ་ནས་
རང་ དབང་ མེད་ པར་ བདག་ གི་ དབང་ དུ་ འདུས་ པར་ གྱུར་ ཅིག །དུས་
གསུམ་དུ་བདག་མཐོང་བ་དང༌། ཐོས་པ་དང༌། དྲན་པ་དང༌། རེག་པས་
2) ?

སྐད་ཅིག་མ་ཉིད་ལ་འཁོར་འདས་མ་ལུས་པའི་རྒྱུད་ཟག་པ་མེད་པའི་བདེ་
བ་ཆེན་པོས་ཚིམ་ནས་ཉེས་པའི་ སྐྱོན་ཐམས་ཅད་དག་ཅིང་ལེགས་པའི་
ཡོན་ཏན་ཐམས་ཅད་ཡོངས་སུ་རྫོགས་པར་གྱུར་ཅིག །མདོར་ན་བླ་མ་
སངས་རྒྱས་ཀྱི་འཕྲིན་ལས་མ་ལུས་པ་བདག་གིས་རྩོལ་མེད་དུ་འགྲུབ་པར་
གྱུར་ཅིག །འགྲོ་བའི་དོན་རླབས་པོ་ཆེ་རྩོལ་མེད་དུ་འགྲུབ་པར་གྱུར་ཅིག
བྱང་ཆུབ་ཀྱི་སྤྱོད་པ་རླབས་པོ་ཆེ་སྤྱོད་ནུས་པར་གྱུར་ཅིག །གཞན་ཡང་དགེ་
བའི་རྩ་བ་འདིས་ཚེ་རབས་ཐམས་ཅད་དུ་རྟོགས་པ་མཆོག་ཏུ་གྱུར་པ་སྐྱེ་
བར་གྱུར་ཅིག །ཏིང་ངེ་འཛིན་མཆོག་ཏུ་གྱུར་པ་སྐྱེ་བར་གྱུར་ཅིག །ཉམས་
མྱོང་རྒྱུན་ཆད་མེད་པར་གྱུར་ཅིག །མཆོག་ཐུན་མོང་གི་དངོས་གྲུབ་མ་ལུས་
པ་ད་ལྟ་ཉིད་དུ་ཐོབ་པར་གྱུར་ཅིག །བྱམས་སྙིང་རྗེ་བྱང་ཆུབ་ཀྱི་སེམས་
འབྱོངས་པར་གྱུར་ཅིག །རང་འདོད་ཚེ་འདིའི་བསམ་པ་སྐད་ཅིག་ཀྱང་མི་
འབྱུང་བར་གྱུར་ཅིག །འགྲོ་བའི་དོན་བྱེད་པ་ལ་མིག་སྨན་དང་རིལ་བུ་ལ་
སོགས་པ་གྲུབ་ཆེན་བརྒྱད་ལ་མངའ་བརྙེས་པར་གྱུར་ཅིག །ནད་དང༌།
གདོན་དང༌། ཉོན་མོངས་པ་དང་། གཞན་གྱི་བསམ་སྦྱོར་ངན་པ་ཐམས་
ཅད་ཞི་བར་གྱུར་ཅིག ། ཚེ་དང་། དབང་ཐང་དང༌། ལོངས་སྤྱོད་དང༌།

འཁོར་རྒྱས་པར་གྱུར་ཅིག །རྒྱལ་པོ་དང༌། བློན་པོ་དང་། བཙུན་མོ་དང་།
དམངས་ཕལ་པ་ལ་སོགས་པ་འགྲོ་བ་རིགས་དྲུག་གི་སེམས་ཅན་ཐམས་
ཅད་དབང་དུ་འདུས་པར་གྱུར་ཅིག །བླ་མའི་སྐུ་དགྲར་གྱུར་པ། །དཀོན་
མཆོག་གི་དབུ་འཕངས་སྨོད་པ། སངས་རྒྱས་ཀྱི་བསྟན་པ་བཤིག་པ། རྣལ་
འབྱོར་གྱི་སྐུ་ལ་སྡེ་བ་ལ་སོགས་པ་སེམས་ཅད་ཡོངས་ལ་གནོད་པའི་གདུག་
པ་ཅན་ ཐམས་ཅན་ཚར་ཆོད་པར་ གྱུར་ ཅིག །མདོར་ན་ལུས་ངག་ ཡིད་
གསུམ་གྱི་བྱ་བ་དང་བྱེད་པ་ཐམས་ཅད་སེམས་ཅན་གྱི་དོན་འབའ་ཞིག་ཏུ་
འགྱུར་བར་གྱུར་ཅིག །དགེ་བའི་རྩ་བ་འདི་ལ་བརྟེན་ནས་ཚེ་རབས་ཐམས་
ཅད་དུ་རྣམ་པར་རྟོག་པ་ལམ་དུ་སློངས་པར་གྱུར་ཅིག ། ཉོན་མོངས་པ་ལམ་
དུ་སློངས་པར་གྱུར་ཅིག །ལྷ་འདྲེ་ལམ་དུ་སློངས་པར་གྱུར་ཅིག །འཁོར་
བའི་སྡུག་བསྔལ་ལམ་དུ་སློངས་པར་གྱུར་ཅིག །ན་ཚ་ལམ་དུ་སློངས་པར་
གྱུར་ཅིག །འཆི་ བ་ ལམ་ དུ་ སློངས་ པར་ གྱུར་ཅིག །བདག་ འཛིན་ བློས་
ཐོངས་པར་གྱུར་ཅིག །སྡུག་བསྔལ་ལ་སྐྱོན་དུ་མི་ལྟ་བར་གྱུར་ཅིག །སྐྱིད་
པ་ཆོས་བརྒྱད་ཆེད་དུ་མི་སྒྲུབ་པར་གྱུར་ཅིག །ལྷ་འདྲེ་དབང་དུ་འདུས་པར་
གྱུར་ཅིག །བར་ཆད་ལམ་དུ་སློངས་པར་གྱུར་ཅིག །སེམས་ལ་དབང་ཐོབ་
ཀྱི(9+

པར་གྱུར་ཅིག །སྣང་བ་ལ་དབང་ཐོབ་པར་གྱུར་ཅིག །འབྱུང་བ་ལ་དབང་
ཐོབ་པར་གྱུར་ཅིག །ལས་ལ་དབང་ཐོབ་པར་གྱུར་ཅིག །ཉོན་མོངས་པ་ལ་
དབང་ཐོབ་པར་གྱུར་ཅིག །གཉེན་པོ་ལ་དབང་ཐོབ་པར་གྱུར་ཅིག །བསྡུ་
བ་བཞི་ལ་དབང་ཐོབ་པར་གྱུར་ཅིག །འཕྲིན་ལས་བཞི་ལ་དབང་ཐོབ་པར་
གྱུར་ཅིག །སྤྱོད་པ་བཞི་ལ་དབང་ཐོབ་པར་གྱུར་ཅིག །ལུས་ངག་ཡིད་
གསུམ་ལ་དབང་ཐོབ་ པར་ གྱུར་ཅིག །ཚེ་ ལ་ དབང་ཐོབ་པར་ གྱུར་ཅིག
ལོངས་སྤྱོད་ལ་དབང་ཐོབ་པར་གྱུར་ཅིག །གཟི་བརྗིད་ལ་དབང་ཐོབ་པར་
གྱུར་ཅིག །ཐུགས་རྗེ་ལ་དབང་ཐོབ་པར་གྱུར་ཅིག །སྐྱེ་བ་ལ་དབང་ཐོབ་
པར་གྱུར་ཅིག །མོས་པ་ལ་དབང་ཐོབ་པར་གྱུར་ཅིག །སྨོན་ལམ་ལ་དབང་
ཐོབ་པར་གྱུར་ཅིག །རྫུ་འཕྲུལ་ལ་དབང་ཐོབ་པར་གྱུར་ཅིག །ཡེ་ཤེས་ལ་
དབང་ ཐོབ་ པར་ གྱུར་ ཅིག །ཆོས་ ལ་ དབང་ ཐོབ་ པར་ གྱུར་ ཅིག །རླུང་
སེམས་ལ་དབང་ཐོབ་པར་གྱུར་ཅིག །རྟེན་འབྲེལ་ལ་དབང་ཐོབ་པར་གྱུར་
ཅིག །སྐྱེ་འགྲོ་སེམས་ཅན་ཐམས་ཅད་ལ་དབང་ཐོབ་པར་གྱུར་ཅིག །འཆི་
བ་ལ་དབང་ཐོབ་པར་གྱུར་ཅིག །དགེ་བའི་རྩ་བ་འདིས་ཚེ་རབས་ཐམས་
ཅད་ དུ་ བདག་འཆི་ བའི་ དུས་ སུ་ གཤིས་ངན་དུ་ མི་ འཆི་ བར་ གྱུར་ ཅིག

གནད་གཅོད་ཀྱི་སྡུག་བསྔལ་མི་འབྱུང་བར་གྱུར་ཅིག །དྲན་པ་དང་ཤེས་
བཞིན་དང་ལྡན་ཏེ་ རང་ ལ་ དབང་ ཡོད་ པར་ བསམས་ བཞིན་དུ་ སེམས་
དགའ་སྤྲོ་དང་བཅས་ཏེ་འཆི་བར་གྱུར་ཅིག །བར་དོ་དང་པོ་ལ་འོད་གསལ་
ངོས་ཟིན་ནས་རང་དོན་ཆོས་ཀྱི་སྐུར་སངས་རྒྱས་པར་གྱུར་ཅིག །ཟག་མེད་
ཀྱི་སྙིང་རྗེ་འབྱོངས་ནས་གཞན་སྣང་ལ་སྐུ་རྣམ་པ་གཉིས་ཀྱིས་འཁོར་བ་
དོང་སྤྲུགས་ཐོངས་པར་གྱུར་ཅིག །གལ་ཏེ་བདག་ལ་སྲིད་པ་བར་མ་དོའི་
སྣང་བ་ཤར་ན་བར་དོ་ལ་བར་དོར་ངོ་ཤེས་པར་གྱུར་ཅིག །དག་པ་ཡེ་ཤེས་
ཀྱི་ སྐུ་ལུས་ སུ་ ལྟ་ ནུས་ པར་ གྱུར་ ཅིག །ཞིང་ ཁམས་ ཐམས་ ཅད་ ལྷར་
འབྱོངས་ པར་ གྱུར་ ཅིག །འོད་ གསལ་ གྱི་མེས་དངོས་ པོའི་ བག་ཆགས་
ཐམས་ཅད་སྲེག་པར་གྱུར་ཅིག ། མངལ་གྱི་སྒོ་ཁེགས་པར་གྱུར་ཅིག །རིག་
པ་ལ་ རང་དབང་ཐོབ་པར་གྱུར་ཅིག །བསམ་བཞིན་དུ་ སྐྱེ་བ་བླངས་ཏེ་
གཞན་དོན་རླབས་པོ་ཆེ་འགྲུབ་པར་གྱུར་ཅིག །མངོན་པར་ཤེས་པ་དྲུག་
དང་ལྡན་པར་གྱུར་ཅིག །ལྷའི་མིག་གི་མངོན་པར་ཤེས་པ་ཐོབ་པར་གྱུར་
ཅིག །ལྷའི་རྣ་བའི་མངོན་པར་ཤེས་པ་ཐོབ་པར་གྱུར་ཅིག །སྔོན་གྱི་གནས་
རྗེས་ སུ་དྲན་ པའི་ མངོན་ པར་ ཤེས་ པ་ ཐོབ་ པར་ གྱུར་ ཅིག །གཞན་ གྱི་

སེམས་ཤེས་པའི་མངོན་པར་ཤེས་པ་ཐོབ་པར་གྱུར་ཅིག །རྫུ་འཕྲུལ་གྱི་
མངོན་པར་ཤེས་པ་ཐོབ་པར་གྱུར་ཅིག །ཟག་པ་ཟད་པའི་མངོན་པར་ཤེས་
པ་ཐོབ་པར་གྱུར་ཅིག །སྤྱན་ལྔ་ཐོབ་པར་གྱུར་ཅིག །ཤའི་སྤྱན་དང་ལྡན་
པར་གྱུར་ཅིག །ལྷའི་སྤྱན་དང་ལྡན་པར་གྱུར་ཅིག །ཆོས་ཀྱི་སྤྱན་དང་ལྡན་
པར་གྱུར་ཅིག །སངས་རྒྱས་ཀྱི་སྤྱན་དང་ལྡན་པར་གྱུར་ཅིག །ཤེས་རབ་ཀྱི་
སྤྱན་དང་ལྡན་པར་གྱུར་ཅིག །སྣང་བ་ལམ་དུ་སློངས་པར་གྱུར་ཅིག ། ཏིང་
ངེ་འཛིན་ལམ་དུ་སློངས་པར་གྱུར་ཅིག གཏུམ་མོ་འབྱོངས་པར་གྱུར་ཅིག
བདེ་བ་སྐྱེ་བར་གྱུར་ཅིག །དྲོད་སྐྱེ་བར་གྱུར་ཅིག །མི་རྟོག་པ་སྐྱེ་བར་གྱུར་
ཅིག །རྩ་བདེ་བར་གྱུར་ཅིག ། རླུང་འཇམ་པར་གྱུར་ཅིག ། བདེ་སྟོང་གི་
ཏིང་ངེ་འཛིན་སྐྱེ་བར་གྱུར་ཅིག །ཉིན་པར་སྒྱུ་ལུས་འབྱོངས་པར་གྱུར་ཅིག
མཚན་མོ་རྨི་ལམ་འབྱོངས་པར་གྱུར་ཅིག །འོད་གསལ་འབྱོངས་པར་གྱུར་
ཅིག །འཕོ་བ་འབྱོངས་པར་གྱུར་ཅིག གྲོང་འཇུག་འབྱོངས་པར་གྱུར་ཅིག
བར་དོ་འབྱོངས་པར་གྱུར་ཅིག །རིག་པའི་རྩ་བ་ཆོད་པར་གྱུར་ཅིག །ཞི་
བའི་ཏིང་ངེ་འཛིན་གྱིས་མཐའ་དང་བྲལ་བའི་རྟོགས་པ་འཆར་བར་གྱུར་
ཅིག ། ཁྲོ་བོའི་ཏིང་ངེ་འཛིན་གྱིས་དྲག་པོའི་འཕྲིན་ལས་འགྲུབ་པར་གྱུར་

ཅིག །རྒྱས་པའི་ཏིང་ངེ་འཛིན་གྱིས་དགོས་འདོད་ཆར་བཞིན་འབབ་པར་
གྱུར་ཅིག །དོན་དམ་པའི་ཏིང་ངེ་འཛིན་གྱིས་སྣང་བ་དབང་དུ་འདུས་པར་
གྱུར་ཅིག །བརྩོན་འགྲུས་དྲག་པོའི་ཏིང་ངེ་འཛིན་གྱིས་ཅི་བསམ་འགྲུབ་
པར་གྱུར་ཅིག །མཆོག་ཐུན་མོང་གི་དངོས་གྲུབ་ཐོབ་པར་གྱུར་ཅིག །
མཁའ་འགྲོ་དབང་དུ་འདུས་པར་གྱུར་ཅིག །སྙིང་ རྗེ་ འབྱོངས་པར་གྱུར་
ཅིག །རྣམ་པ་ཐམས་ཅད་མཁྱེན་པའི་སྐུ་ཐོབ་པར་གྱུར་ཅིག །གདུག་པ་
ཅན་ཐམས་ཅད་ཚར་ཆོད་པར་གྱུར་ཅིག །ཁམས་གསུམ་དབང་དུ་འདུས་
པར་གྱུར་ཅིག མཛད་པ་མཐར་འདོན་པར་གྱུར་ཅིག འཇིག་རྟེན་གྱི་རྟེན་
འབྲེལ་ཐབས་ལ་མཁས་ པར་གྱུར་ཅིག །དྲག་པོའི་ལས་ལ་དངོས་གྲུབ་
ཐོབ་པར་གྱུར་ཅིག སངས་ རྒྱས་ ཀྱི་བསྟན་པ་དར་ཞིང་རྒྱས་པར་ གྱུར་
ཅིག ། མི་ཉམས་པར་གྱུར་ཅིག །བསྟན་པ་ལ་གནོད་པའི་ གདུག་པ་ཅན་
ཐམས་ཅད་ཚར་ཆོད་པར་གྱུར་ཅིག །འགྲོ་བའི་དགོས་འདོད་ཀྱི་གཏེར་ཁ་
འབྱེད་པར་ གྱུར་ཅིག ཉོན་མོངས་དང་རྣམ་རྟོག་ཞི་བར་གྱུར་ཅིག ནོར་
ལོངས་སྤྱོད་ཆར་བཞིན་འབབ་པར་གྱུར་ཅིག །སྣང་མི་སྣང་ཐམས་ཅད་
དབང་དུ་འདུས་པར་གྱུར་ཅིག ལོག་འདྲེན་ཐམས་ཅད་ཚར་ཆོད་པར་གྱུར་
2)8

ཅིག ། མི་རྟག་པ་རྒྱུད་ལ་སྐྱེ་བར་གྱུར་ཅིག །འཆི་བ་རྗེས་སུ་དྲན་པར་གྱུར་
ཅིག །ཚེ་འདི་བློ་ཡིས་ཐོངས་པར་གྱུར་ཅིག །ཆོས་བརྒྱད་མགོ་བོ་སྙོམས་
པར་གྱུར་ཅིག །འཛིན་པ་མཐའ་དག་ལས་གྲོལ་བར་གྱུར་ཅིག ། བློ་ལས་
སུ་རུང་བར་གྱུར་ཅིག སེམས་བཀོལ་དུ་བཏུབ་པར་གྱུར་ཅིག །བློ་ཆོས་སུ་
འགྲོ་བར་གྱུར་ཅིག ཅི་བྱས་ཆོས་སུ་འགྲོ་བར་གྱུར་ཅིག །གང་བསམས་
ཆོས་བཞིན་འགྲུབ་པར་གྱུར་ཅིག །ཆོས་མིན་གྱི་བསམ་པ་སྐད་ཅིག་ཀྱང་
མི་ འབྱུང་ བར་ གྱུར་ ཅིག བྱམས་ པ་ དང༌ སྙིང་ རྗེ་ བྱང་ ཆུབ་ ཀྱི་ སེམས་
འབྱོངས་ནས་སེམས་ཅན་གྱི་དོན་ནམ་མཁའ་དང་མཉམ་པ་འགྲུབ་པར་
གྱུར་ཅིག །དགེ་བའི་རྩ་བ་འདིས་ཚེ་རབས་ཐམས་ཅད་དུ་ཞེན་པ་ཕྱོགས་
མེད་ དུ་ ལྡོག་ པར་ གྱུར་ ཅིག །རི་ཁྲོད་ ཕྱོགས་ མེད་ དུ་ འགྲིམ་ པར་ གྱུར་
ཅིག །ཡོན་ཏན་ཕྱོགས་མེད་དུ་སྐྱེ་བར་གྱུར་ཅིག །སྙིང་རྗེ་ཕྱོགས་མེད་དུ་
འབྱོངས་པར་གྱུར་ཅིག །འགྲོ་དོན་ ཕྱོགས་མེད་དུ་འགྲུབ་པར་གྱུར་ཅིག
རྟེན་འབྲེལ་ཕྱོགས་མེད་དུ་འཆར་བར་གྱུར་ཅིག །ཞབས་ཏོག་ཕྱོགས་མེད་
དུ་འགྲུབ་པར་གྱུར་ཅིག །སྣང་སེམས་དབྱེར་མེད་དུ་རྟོགས་པར་གྱུར་ཅིག
སྣང་བ་ལ་བདེན་འཛིན་ལྡོག་པར་གྱུར་ཅིག །བསམ་པ་དང་དགོས་འདོད་
25)

ཐམས་ཅད་འགྲུབ་པར་གྱུར་ཅིག བཀྲ་ཤིས་དང་བདེ་ལེགས་ཐམས་ཅད་
འབྱུང་ བར་གྱུར་ ཅིག ཕྱི་ ནང་ གི་ བར་ ཆད་ ཐམས་ ཅད་ ཞི་ བར་ གྱུར་
ཅིག །ནོར་དང་ལོངས་སྤྱོད་ཕུན་སུམ་ཚོགས་པ་ཐམས་ཅད་ཐོབ་པར་གྱུར་
ཅིག །མ་ ཆགས་ མ་ ཞེན་ པའི་ སྒོ་ ནས་ གཏོང་ བ་ གསུམ་མཐར་ ཕྱིན་ པ་
འགྲུབ་པར་གྱུར་ཅིག །འཁོར་གྱི་ཚད་ནམ་མཁའ་དང་མཉམ་པའི་སེམས་
ཅན་ཐམས་ཅད་བདག་གིས་འདུལ་བར་གྱུར་ཅིག ། ཚེའི་ཚད་འཁོར་བ་མ་
སྟོངས་ཀྱི་བར་དུ་སེམས་ཅན་གྱི་དོན་བྱེད་པར་གྱུར་ཅིག །གདུལ་བྱའི་ཚད་
དག་པ་དང་མ་དག་པ་ཐམས་ཅད་སྨིན་གྲོལ་ལ་འཁོད་པར་གྱུར་ཅིག །
ཞིང་ཁམས་ཀྱི་ཚད་ཁམས་གསུམ་ཐམས་ཅད་དབང་དུ་འདུས་པར་གྱུར་
ཅིག ། གོ་ཆའི་ཚད་གོང་འོག་གཉིས་ཀྱི་དོན་བྱེད་པ་ལ་འཁོར་བ་དོང་མ་
སྤྲུགས་ཀྱི་བར་དུ་ངལ་བ་དང༌། ། སྐྱོ་བ་དང་། དུབ་པ་དག་སྐད་ཅིག་ཀྱང་
མི་ འབྱུང ་ བར་སྤྲོ་ དགའི་ བསམ་ པ་ རྒྱུན་ཆད་མེད་ པ་ འབྱུང་ བར་ གྱུར་
ཅིག །དགེ་བའི་རྩ་ བ་འདིས་ བདག་ གི་ དུས་ གསུམ་ གྱི་དགེ་བའི་རྩ་བ་
ཐམས་ཅད་ཚེ་འདི་ཉིད་ལ་སྨིན་པར་གྱུར་ཅིག སྨོན་ལམ་ གྱི་འབྲས་བུ་
ཐམས་ཅད་ཚེ་འདི་ཉིད་ལ་སྨིན་ཅིང་འགྲུབ་པར་གྱུར་ཅིག །དེ་དག་ཀྱང་རྒྱ་

ནམ་མཁའ་མཉམ་པར་གྱུར་ཅིག །ཆོས་ཀྱི་དབྱིངས་དང༌ ༤ དུས་གསུམ་
ཤེས་བྱའི་དཀྱིལ་འཁོར་དང་༴ ཡུན་འཁོར་བ་མ་སྟོངས་ཀྱི་བར་དུ་གནས་།
ལས་གོང་འོག་ཉིས་ཀྱི་དོན་ཆེན་པོ་འབའ་ཞིག་ཏུ་འགྲོ་༴ མདོར་ན་དགེ་
བའི་རྩ་བ་འདིས་བདག་བླ་མ་བརྒྱུད་པ་དང་བཅས་པ་ཡི་དམ་གྱི་ལྷ་ཚོགས་
མཁའ་འགྲོ་ཆོས་སྐྱོང་ཆོས་མཛད་གྲུབ་ཐོབ་རྟོགས་ལྡན་ལ་སོགས་པ་དུས་
གསུམ་གྱི་རྒྱལ་བ་སྲས་དང་བཅས་པ་མ་ལུས་པ་ཐམས་ཅད་དང་ད་ལྟ་ཉིད་
དུ་སྐུ་མཉམ་ཟ གསུང་ = ཐུགས་ ཌ ཡོན་ཏན་ ༤ ཕྲིན་ལས་ = སྐུ་ཚེ་ཞིང་
ཁམས་རྔ མཛད་པ༔ རྣམ་འཕྲུལ་༤ ཤེས་རབ་༴ སྤོབས་པ་ ནུས་མཐུ་
= ཡེ་ཤེས་༤ ཐུགས་ རྗེ་ རྫུ་ འཕྲུལ་༴ མངོན་ཤེས་༤ འགྲོ་དོན་མཉམ་
པར་གྱུར་ཅིག །ཅེས་པ་ལ་སོགས་པ་སྨོན་ལམ་དོད་དྲག་ལ་སྙུགས་རིང་བ་བཏབ་བོ། །

ནི་གུ་མའི་སྨོན་ལམ།
(0)

༄༅།། རྒྱ་ གར་ སྐད་ དུ། ཨཱརྱ་ པྲ་ ཎི་ དྷཱ་ ན་ རཱ་ ཛ་ ན་ མ། བོད་ སྐད་
དུ། འཕགས་པ་སྨོན་ལམ་ གྱི་རྒྱལ་པོ་ཞེས་བྱ་བ། སངས་རྒྱས་དང་ བྱང་
ཆུབ་ སེམས་ དཔའ་ ཐམས་ ཅད་ ལ་ ཕྱག་ འཚལ་ ལོ། །ཕྱོགས་ བཅུ་ དུས་
གསུམ་རྒྱལ་བ་རྒྱ་མཚོ་ཡི། །ཐུགས་རྗེའི་ཕྲིན་ལས་ཕུན་སུམ་ཚོགས་པ་
ཡིས། ། བདག་གི་སྨོན་ལམ་འདི་དག་ཐམས་ཅད་ཀུན། །ཇི་ལྟར་བཏབ་
པ་ བཞིན་ དུ་ འགྲུབ་ པར་ ཤོག །འདི་ནས་བཟུང་སྟེ་ རྣམ་པ་ཐམས་ཅད་
དུ། །མོས་གུས་ཚད་མེད་ བླ་མ་མཉེས་བྱེད་ཅིང༌། །རྣམ་དག་ལུས་ངག་
ལོངས་ སྤྱོད་མཁའ་མཉམ་མཆོད། །སྐད་ཅིག་མི་འབྲལ་ ཕྲིན་ལས་ རྒྱས་
བྱེད་ཤོག །ཚེ་རབས་ཀུན་ཏུ་ཉན་བཤད་སྒོམ་སྒྲུབ་ཚེ། །ལོག་པའི་སློབ་
དཔོན་དེ་བཞིན་བླ་མ་ངན། །གྲོགས་ངན་སྦྱིན་བདག་ངན་དང་མི་འཕྲད་
ཅིང་། །བླ་མ་མཆོག་བསྟེན་བྱང་ཆུབ་དེར་ཐོབ་ཤོག །སྐྱེ་བ་ཀུན་ཏུ་རིགས་
བཟང་ནད་མེད་ཅིང༌། །དབྱངས་སྙན་གཟུགས་མཛེས་གཟི་བརྗིད་སྟོབས་
ལྡན་ནས། ། ཚེ་རིང་འཁོར་དང་ལོངས་སྤྱོད་ཆོས་རྣམས་ཀུན། །ལྷུན་གྱིས་
གྲུབ་ཅིང་ཀུན་གྱིས་བཀུར་བར་ཤོག །གང་དུ་སྐྱེ་བའི་ཚེ་རབས་ཐམས་ཅད་
དུ། །སེམས་ཅན་རྣམས་ཀྱིས་མཐོང་ཐོས་དྲན་རེག་ཚེ། །མཛེས་ཤིང་ཡིད་
5)

འོང་ལྟ་བས་མི་ངོམས་ཤིང༌། ། མི་མཐུན་ཕྱོགས་བྲལ་ཀུན་དང་མཐུན་པར་
ཤོག །བདག་ནི་མཁའ་མཉམ་སེམས་ཅན་ཐམས་ཅད་ཀྱི། །མགོན་སྐྱབས་
རེ་གནས་དཔུང་གཉེན་གྱུར་ནས་ཀྱང་། །གང་ལ་གང་འདོད་རེ་བ་ཐམས་
ཅད་ཀུན། །ཚུལ་བཞིན་བདག་གིས་མ་ལུས་སྐོང་བར་ཤོག ། བདག་ལ་
ཕན་ པར་འདོད་ པའི་ གྲོགས་རྣམས་དང༌། །ལུས་ངག་ཡིད་གསུམ་སྨོན་
ལམ་གཅིག་ཏུ་སྤྱད། །དུས་འདི་ནས་བཟུང་སྐད་ཅིག་མི་འབྲལ་ཞིང་། །
དག་སྣང་བདེ་སྐྱིད་ཕུན་སུམ་ཚོགས་པར་ཤོག །གང་སྐྱེས་ཡིད་བཞིན་ནོར་
བུར་ བདག་ གྱུར་ ནས། །དགོས་ འདོད་ ཐམས་ ཅད་ ཡིད་ ལ་ བསམ་ མ་
ཐག །ཕུན་ སུམ་ ཚོགས་ པ་ དཔག་ མེད་ ཆར་བབས་ནས། །སེམས་ ཅན་
ཐམས་ཅད་བདེ་ལ་འགོད་པར་ཤོག ། བདག་ནི་གནས་པའི་ ས་ ཕྱོགས་
ཐམས་ ཅད་ དུ། ། འགྲོ་ ཀུན་ ནད་ གདོན་ འཐབ་ རྩོད་ དབུལ་ ཕོངས་
བྲལ། །ཚེ་ རིང་ནད་མེད་ཆོས་ དང་ ལོངས་ སྤྱོད་ ལྡན། །བཀྲ་ཤིས་བདེ་
ལེགས་ ཕུན་ སུམ་ ཚོགས་ པར་ ཤོག ། སྐྱེ་བ་འདི་དང་ སྐྱེ་བ་ཐམས་ཅད་
དུ། །ལོངས་སྤྱོད་ནམ་མཁའི་མཛོད་ལ་མངའ་བརྙེས་ནས། །སྦྱིན་པ་རྣམ་
བཞི་ཕྱོགས་བཅུར་གཏོང་བྱེད་ཅིང༌། །ཕ་རོལ་ཕྱིན་བཅུས་འགྲོ་ཀུན་སྨིན་
3( ,

གྲོལ་ཤོག །འཁོར་འདས་ཆོས་རྣམས་མ་ལུས་ཐམས་ཅད་ལ། །ཆགས་
ཐོགས་ མེད་ པའི་ ཤེས་ རབ་ ཕུན་ ཚོགས་ ནས། །དུས་ གསུམ་ ཤེས་ བྱའི་
དཀྱིལ་འཁོར་མ་ལུས་ཀུན། །སྐད་ཅིག་ཙམ་གྱིས་ཐམས་ཅད་མངོན་གྱུར་
ཤོག །བདག་ནི་བསླབ་གསུམ་དྲི་མེད་ལེགས་བརྒྱན་ཞིང་། །རྩོད་བྲལ་
ལྷར་བཅས་འཇིག་རྟེན་མཆོད་ཅིང་བསྟོད། །ཚུལ་ཁྲིམས་མཆོག་ལ་འགྲོ་བ་
ཀུན་འགོད་ཅིང་། །ལེགས་པའི་ཡོན་ཏན་མ་ལུས་རབ་རྫོགས་ཤོག །རི་
ཁྲོད་དགོན་པར་ཆོག་ཤེས་ཟས་གོས་ལྡན། །ཕྱི་ནང་བར་ཆད་སྐད་ཅིག་མི་
འབྱུང་བར། །ཉམས་རྟོགས་མཐར་ཕྱིན་ཕྲིན་ལས་ཚད་མེད་ཀྱིས། །འགྲོ་
རྣམས་མ་ལུས་སྨིན་ཅིང་གྲོལ་བྱེད་ཤོག །ལྷ་འདྲེ་སྟོབས་ལྡན་དྲེགས་ཅན་
མ་ལུས་ཀུན། །བསྙེན་སྒྲུབ་ཆད་བསྐུལ་སྐད་ཅིག་མི་དགོས་པར། །སྲོག་
སྙིང་ཕུལ་ཞིང་བྲན་བཞིན་ཉན་པ་དང༌། །མཐུ་སྟོབས་ཕུན་ཚོགས་བསྟན་པ་
བསྲུང་བར་ཤོག །བདག་གིས་བྱམས་དང་སྙིང་རྗེ་མངོན་གྱུར་ཏེ། །ཁམས་
གསུམ་སེམས་ཅན་མ་ལུས་ཐམས་ཅད་ཀུན། །གཅིག་ལ་གཅིག་འཚེའི་
གནོད་ པ་ རབ་ ཞི་ ནས། །བུ་ གཅིག་ མ་ བཞིན་ བརྩེ་ བས་ གནས་ པར་
ཤོག །ནམ་ཞིག་འཆི་བའི་དུས་བྱེད་གྱུར་པའི་ཚེ། །གནད་གཅོད་མི་འབྱུང་

ཆོས་སྐུ་མངོན་གྱུར་ནས། །གཟུགས་སྐུ་རང་ཤར་གཞན་དོན་ལྷུན་གྲུབ་
ཅིང༌། །སྐུ་གདུང་རིང་བསྲེལ་ འགྲོ་བ་འདྲེན་པར་ཤོག །རྒྱལ་བའི་ཞིང་
ཁམས་མ་ལུས་ཐམས་ཅད་དུ། །སངས་རྒྱས་བསྐལ་པའི་རྡུལ་རྙེད་རྒྱ་མཚོ་
ལ། །ཀུན་བཟང་མཆོད་སྤྲིན་ནམ་མཁའ་མཉམ་པ་ཡིས། །བསྐལ་པ་རྒྱ་
མཚོར་ བདག་ གིས་ མཆོད་ བྱེད་ཤོག ། ཞིང་ ཁམས་ རྣམ་དག་རྒྱ་མཚོར་
མངོན་གྱུར་ཏེ། །སྤྱོད་པ་རྣམ་དག་ཤེས་རབ་ཚད་མེད་ཀྱིས། །ཆོས་རྣམས་
རྒྱ་མཚོ་ཐམས་ཅད་རབ་མཐོང་ནས། ། ཡེ་ཤེས་རྒྱ་མཚོ་མ་ལུས་རྟོགས་པར་
ཤོག །རྒྱལ་བ་རྒྱ་མཚོའི་གསུང་དབྱངས་མངོན་གྱུར་ནས། །ནམ་མཁའི་
མཐའ་ཁྱབ་ཚངས་པའི་དབྱངས་སྒྲོགས་ཤིང་། །འགྲོ་རྣམས་སྐད་དུ་བདག་
གིས་ ཆོས་ བསྟན་ནས།། སེམས་ ཅན་ མ་ ལུས་ སངས་ རྒྱས་ སར་ འགོད་
ཤོག །ཀུན་བཟང་སྒྱུ་མའི་རྣམ་ཐར་ཇི་བཞིན་དུ། །མཐའ་བྲལ་སྒྱུ་མའི་ཏིང་
འཛིན་མངོན་གྱུར་ནས། ། སངས་རྒྱས་སྐུ་དང་ཞིང་ཁམས་མ་ལུས་ཀུན། །
རྡུལ་གཅིག་སྟེང་དུ་སྐད་ཅིག་འགྲུབ་པར་ཤོག །སེམས་ཅན་ཁམས་དང་
རྒྱ་མཚོའི་གཏིང་མཐའ་དང༌། །ནམ་མཁའི་མཐའ་དང་ཆོས་དབྱིངས་ཚད་
མེད་ ལྟར། །བདག་ གི་ སྨོན་ ལམ་ ཏིང་ འཛིན་ ཕྲིན་ལས་རྣམས། །གཏིང་

མཐའ་དཔག་མེད་ཚད་བཟུང་མེད་པར་ཤོག །འཁོར་ལོས་བསྒྱུར་རྒྱལ་
དཔག་མེད་བདག་སྤྲུལ་ནས། །འགྲོ་ཀུན་རེ་སྐོང་ཆོས་ཀྱི་རྒྱལ་སྲིད་སྐྱོང་། །
མཁའ་མཉམ་ཞིང་ ཁམས་ ཀུན་ ལ་ དབང་ བསྒྱུར་ནས། །སེམས་ཅན་མ་
ལུས་བདེ་ལ་འགོད་པར་ཤོག །མ་འོངས་དུས་སུ་ནད་མཚོན་བསྐལ་པ་
ཡིས། །སེམས་ཅན་སྡུག་བསྔལ་ཉམ་ཐག་གྱུར་པའི་ཚེ། །བདག་ནི་སྨན་
མཆོག་རྒྱལ་པོར་གྱུར་ནས་ཀྱང༌། །སྐད་ཅིག་ཉིད་ལ་སྡུག་བསྔལ་ཞི་བྱེད་
ཤོག །མུ་གེའི་བསྐལ་པས་བཀྲེས་སྐོམ་གྱུར་པའི་ཚེ། །བཟའ་བཏུང་དར་
ཟབ་ གསེར་ དངུལ་ ལོངས་ སྤྱོད་ རྣམས། །ཕུན་ སུམ་ ཚོགས་ པ་ མཁའ་
མཉམ་སྤྲིན་གཏིབས་ནས། །ཕྱོགས་བཅུར་འདོད་ཡོན་ལྔ་ཡི་ཆར་འབེབས་
ཤོག ། བྱང་ཆུབ་སེམས་ཀྱི་སྤྱོད་པ་རླབས་ཆེན་གྱིས། །འཁོར་བའི་རྒྱ་མཚོ་
སྟོངས་པར་མ་གྱུར་ཚེ། །ནམ་མཁའི་མཐའ་གཏུགས་སེམས་ཅན་མ་ལུས་
ཀུན། །གང་ལ་གང་ འདུལ་དེ་ལ་དེ་སྟོན་ཤོག །ལོག་པའི་ ལམ་ ཞུགས་
སྟོབས་ལྡན་དྲེགས་པ་ཅན། །ཕྱོགས་བཅུ་དུས་གསུམ་རྒྱལ་བས་མ་ཐུལ་
བའི། །འགྲོ་ཀུན་མ་ལུས་བདག་གིས་རབ་བཏུལ་ནས། །སྐད་ཅིག་ཉིད་ལ་
སངས་རྒྱས་སར་འགོད་ཤོག །ཇི་སྲིད་འཁོར་བར་སེམས་ཅན་གནས་ཀྱི

བར། །དེ་སྲིད་ཕྲིན་ལས་རྩོལ་མེད་རང་ཤར་གྱིས། །སེམས་ཅན་མ་ལུས་
སྨིན་ ཅིང་ གྲོལ་ བྱེད་ པའི། །འགྲོ་ དོན་ ལྷུན་ གྲུབ་ རྒྱུན་ ཆད་ མེད་ པར་
ཤོག །ཕྱོགས་བཅུ་དུས་གསུམ་རྒྱལ་བ་རྒྱ་མཚོ་ཡི། ། སོ་སོ་སྐྱེ་བོ་བྱང་ཆུབ་
སེམས་ དཔའི་ ཚེ། ། བསྐལ་ པ་ གྲངས་ མེད་ སེམས་ བསྐྱེད་ སྨོན་ ལམ་
བཏབ། །ཚོགས་གཉིས་མཐར་ཕྱིན་མངོན་པར་སངས་རྒྱས་ནས། །ཕུན་
སུམ་ཚོགས་མངའ་ཡོན་ཏན་རྒྱ་མཚོ་ཡིས། །སེམས་ཅན་དཔག་མེད་སྨིན་
ཅིང་ སྒྲོལ་ མཛད་ པའི། ། སྨོན་ ལམ་ ཕྲིན་ ལས་ ཅིག་ ཏུ་ བསྡོམས་ པ་
བས། །བདག་གི་སྨོན་ལམ་ཕྲིན་ལས་རྒྱ་ཆེར་ཤོག །གཞན་དོན་ལྷུན་གྲུབ་
དཔག་མེད་འབྱུང་གྱུར་པས།། བདག་གི་སྨོན་ལམ་འདི་དག་ཐམས་ཅད་
ཀུན། །བྱང་ཆུབ་མཆོག་མོས་དད་པ་རབ་བསྐྱེད་དེ། ། གང་གིས་འདེབས་
པ་ དེ་ ལ་ ཡོངས་ རྫོགས་ཤོག ། ཕྱོགས་ བཅུ་ དུས་ གསུམ་ འཁོར་ འདས་
ཐམས་ཅད་ཀྱི། །བཀྲ་ཤིས་བདེ་ལེགས་ཕུན་སུམ་ཚོགས་པ་ཀུན། །རྒྱུན་
ཆད་མེད་པ་ཆུ་བོའི་གཞུང་བཞིན་དུ། །བདག་གཞན་ཕྱོགས་རྣམས་ཀུན་ཏུ་
ཁྱབ་པར་ཤོག། །།འཕགས་པ་སྨོན་ལམ་གྱི་རྒྱལ་པོ་རྫོགས་སོ།། །།

ཁྱུང་པོའི་སྨོན་ལམ།

༄༅།། སྐུ་གསུམ་མཁྱེན་བཅུ་ཆོས་ཀྱི་རྗེ། །བླ་མ་རྣམས་དང་ཡི་དམ་ལྷ། །
མཁའ་ འགྲོ་ ཆོས་ སྐྱོང་ ལ་ སོགས་ ཀུན། །བརྩེ་ བས་ བསྔོ་ བའི་ དཔང་དུ་
བཞུགས། །སྐྱེ་བ་འདི་དང་སྐྱེ་བ་གཞན། །བདག་གི་ལུས་ངག་ཡིད་གསུམ་
གྱིས། །དཀར་ པོའི་ དགེ་བ་ཅི་བགྱིས་པ། །སེམས་ཅན་ཀུན་ གྱི་དོན་གྱི་
ཕྱིར། །ཉོན་མོངས་ལམ་དུ་སློང་གྱུར་ཅིག །སྣང་བ་དབང་དུ་བསྡུས་གྱུར་
ཅིག །སྐུ་གསུམ་རང་ལ་རྙེད་གྱུར་ཅིག །རང་དོན་ཆོས་སྐུ་འགྲུབ་གྱུར་
ཅིག །གཞན་དོན་གཟུགས་སྐུ་རྣམ་གཉིས་ཀྱིས། །ཇི་ སྲིད་འཁོར་བ་མ་
སྟོངས་བར། །འགྲོ་དོན་ཕྲིན་ལས་རབ་རྒྱས་པའི། །གང་ལ་གང་འདུལ་
དེར་སྟོན་ནས། །གཞན་དོན་རླབས་ཆེན་འགྲུབ་གྱུར་ཅིག །གདུལ་བྱ་དུས་
ལ་ཐེབས་གྱུར་ཅིག །རྟེན་འབྲེལ་ཐབས་ལ་མཁས་གྱུར་ཅིག །འབྲེལ་ཚད་
དོན་ དང་ ལྡན་ གྱུར་ ཅིག །འཁོར་ བའི་ རྒྱ་ མཚོ་ སྟོངས་ གྱུར་ ཅིག །འོད་
གསལ་ཆོས་སྐུ་ཐོབ་གྱུར་ཅིག །དུས་གསུམ་སངས་རྒྱས་ཐམས་ཅད་ཀྱིས། །
བསྔོ་བ་མཛད་པ་ཇི་བཞིན་དུ། །བདག་གིས་བསྔོ་བ་འགྲུབ་གྱུར་ཅིག །ཇི་
སྲིད་སངས་རྒྱས་མ་ཐོབ་བར། །རིགས་བཟང་ནད་མེད་དབང་པོ་གསལ། །
ཁྲིམས་ལྡན་ཤེས་བཞིན་ཆོས་ སྤྱོད་ཅིང་། །ཀུན་གྱིས་བཀུར་བར་བདག་
O
312

གྱུར་ཅིག །རེ་འདོད་ཐམས་ཅད་བསྐང་བར་ཤོག །བྱང་ཆུབ་མངོན་དུ་མ་
གྱུར་ཚེ། །ནད་ དང༌ གདོན་ དང༌ བགེགས་རྣམས་དང༌ ། །མི་དང༌ གཅན་
གཟན་སྲིན་པོ་དང༌། །འབྱུང་བ་བཞི་ཡི་གནོད་པ་སོགས། །ཐམས་ཅད་ཞི་
བ་ཉིད་གྱུར་ཅིག །ཚེ་དང་བསོད་ནམས་དར་བ་དང༌། །དཔལ་དང་འབྱོར་
པ་རྒྱས་གྱུར་ཅིག །སྙན་གྲགས་ནམ་མཁའ་མཉམ་གྱུར་ཅིག །ལུས་ངག་
ཡིད་ ཀྱི་མཛད་ སྤྱོད་ ཀུན། །ཅི་བྱས་སེམས་ཅན་དོན་གྱུར་ནས། །འཁོར་
བའི་རྒྱ་མཚོ་སྟོངས་པ་དང༌། །རྫོགས་པའི་སངས་རྒྱས་ཐོབ་པར་ཤོག། །། །

ཤངས་ཆོས་སྨོན་ལམ།

༄༅། །རྡོ་ རྗེ་ འཆང་དང་ ཡེ་ཤེས་ཌཱཀི་ གཉིས། །ཁྱུང་པོ་རྣལ་ འབྱོར་ རྩ་
བརྒྱུད་བླ་མ་དང༌། །བདེ་དགྱེས་གསང་གསུམ་སྒྱུ་འཕྲུལ་ཆེན་མོ་དང༌། །
འཇིགས་བྱེད་རྟ་མཆོག་ལ་སོགས་ཡི་དམ་ལྷ། །མཁའ་འགྲོ་སྡེ་ལྔ་མྱུར་
མཛད་རེ་མ་ཏི། །བཀའ་སྡོད་བཞི་ སོགས་དམ་ཅན་རྒྱ་མཚོའི་ཚོགས། །
སྐྱབས་གནས་དཀོན་མཆོག་གསུམ་དང་རྩ་བ་གསུམ། ། མི་མངོན་དབྱིངས་
ནས་བདག་ལ་དགོངས་སུ་གསོལ། །ཁྱེད་རྣམས་བྱིན་རླབས་ཐུགས་རྗེའི་
བདེན་མཐུ་དང༌། །དུས་གསུམ་བསགས་པའི་དགེ་རྩ་ཅི་སྙེད་མཐུས། ། སྐྱེ་
བ་འདི་དང་ཚེ་རབས་ཐམས་ཅད་དུ། །སྨོན་ལན་གང་བཏབ་མྱུར་དུ་འགྲུབ་
མཛད་གསོལ། །ཤིན་ཏུ་རྙེད་དཀའི་དལ་འབྱོར་རིན་ཆེན་འདི། །ཆུད་ཟོས་
མི་བྱ་སྙིང་པོ་ལེན་པར་ཤོག ། མི་རྟག་མི་བརྟན་འགྱུར་བའི་ཆོས་ཅན་ལ། །
བསམ་ཞིང་ལོངས་མེད་བློ་སྣ་ཐུང་བར་ཤོག །དགེ་སྡིག་ལས་འབྲས་ཆེ་ཕྲ་
ཐམས་ཅད་ལ། །ཡིད་ ཆེས་ སྐྱེ་ ཞིང་ རྒྱུ་ འབྲས་ སྲུང་ནུས་ཤོག །ཁམས་
གསུམ་འཁོར་བའི་སྡུག་བསྔལ་རབ་མཐོང་ཞིང་། །འཁོར་བའི་གནས་ནས་
ངེས་ པར་ འབྱུང་ བར་ ཤོག །བདག་ སོགས་འདི་ ཕྱི་བར་དོ་ཐམས་ཅད་
དུ། །དཀོན་མཆོག་རྩ་གསུམ་སྐྱབས་འོག་ཚུད་པར་ཤོག །མཁའ་མཉམ་

ཕ་མ་འགྲོ་དྲུག་སེམས་ཅན་ལ། །བྱམས་དང་སྙིང་རྗེ་གཏིང་ནས་སྐྱེ་བར་
ཤོག །མཐུན་རྐྱེན་ཀུན་འཛོམས་དབེན་པའི་རི་ཁྲོད་དུ། །རྩེ་གཅིག་བསྒྲུབ་
ནས་ཉམས་རྟོགས་མཐར་ཕྱིན་ཤོག ། ཚེ་རབས་ཀུན་ཏུ་ཡོན་ཏན་ཀུན་ལྡན་
གྱི། །བླ་མ་དམ་པས་རྗེས་སུ་འཛིན་པར་ཤོག །སངས་རྒྱས་ཀུན་དངོས་རྩ་
བའི་བླ་མ་ལ། །བཅོས་མིན་མོས་གུས་སྙིང་ནས་སྐྱེ་བར་ཤོག །ཡེ་ནས་
རང་བྱུང་ ལྷ་ ཡི་ དཀྱིལ་ འཁོར་ ལ། །ཡིན་ པར་ ཤེས་ ཤིང་ གསལ་ སྣང་
བརྟན་པར་ཤོག ། བླ་མ་ཡི་དམ་མཁའ་འགྲོ་ཆོས་སྐྱོང་ཚོགས། །སྒྲུབ་ཙམ་
ཉིད་ནས་མངོན་སུམ་ཞལ་མཐོང་ཤོག །ལུས་ལ་བདེ་དྲོད་བཟོད་མེད་རབ་
འབར་ ཞིང༌། །སེམས་ ལ་ བདེ་ སྟོང་ ཏིང་ འཛིན་ བརྟན་ པར་ཤོག །ཆོས་
རྣམས་སྒྱུ་མ་རྨི་ལམ་ལྟ་བུ་ལ། །བདེན་འཛིན་འཁྲུལ་པ་རྩད་ནས་ཞིག་པར་
ཤོག །མཚན་མོ་རྩོལ་མེད་རྨི་ལམ་རབ་ཟིན་ཅིང་། །སྦྱོང་སྤེལ་སྤྲུལ་སྒྱུར་
ཡུལ་སྣང་ཕེབས་པར་ཤོག །མ་རིག་གཏི་མུག་གཉིད་ཀྱི་མུན་ཁོང་ལ། །སྲ
བ་མཐུག་འོད་གསལ་ངོ་ཤེས་ཟིན་པར་ཤོག །ཆོས་སྐུ་བླ་མ་ཡི་དམ་སྐར་
ཁུང་མ། །མཁའ་སྤྱོད་ལ་སོགས་འཕོ་བ་འབྱོངས་པར་ཤོག །སྐུ་གསུམ་
རང་ ཤར་ འཆུགས་ མེད་ ལ་ སོགས་ ཀྱིས། །སྲིད་ པ་ བར་ དོའི་སྐུ་ གསུམ་

མངོན་གྱུར་ཤོག །སྐྱོན་བཞི་རང་གྲོལ་སྐུ་བཞི་ལྷུན་གྲུབ་ལ། །ཕྱག་ཆེན་
གནས་ལུགས་ཚེ་འདིར་རྟོགས་པར་ཤོག ། བླ་མ་མོས་གུས་སྣང་གྲགས་ལྷ་
དང་སྔགས། །སྣང་སེམས་སྒྱུ་མ་རྨི་ལམ་ལམ་ཁྱེར་ཤོག །བདེ་སྟོང་མཁའ་
ལ་སྤྱོད་པའི་རྗེ་བཙུན་མས། །བསྐྱེད་རྫོགས་ལམ་གྲུབ་མཁའ་སྤྱོད་བགྲོད་
པར་ཤོག །ལུས་ཉིད་བེམས་པོ་སེམས་ནི་སྐྱེ་འཆི་བྲལ། །འབྲས་བུ་འཆི་
མེད་འཆུགས་མེད་དོན་རྟོགས་ཤོག །བླ་མ་མགོན་པོའི་ཞལ་བཟང་རབ་
མཐོང་ཞིང་། ། ལས་བཞི་མཆོག་གི་དངོས་གྲུབ་ཐོབ་པར་ཤོག །སེམས་
ཅན་རྣམས་ཀྱི་ནད་དང་སྡུག་བསྔལ་ཀུན། ། ཞི་བའི་མཐུ་བྱིན་སངས་རྒྱས་
ལྟ་བུར་ཤོག །ཚེ་བསོད་དབང་ཐང་ཉམས་དང་རྟོགས་པ་སོགས། །དབྱར་
གྱི་ཆུ་བོ་ལྟ་བུ་རྒྱས་པར་ཤོག །བསྟན་དང་འགྲོ་ལ་མཆོག་ཏུ་ཕན་པའི་
ཕྱིར། །ཁམས་གསུམ་སྲིད་གསུམ་དབང་དུ་འདུ་བར་ཤོག ། ཞིང་བཅུ་ཚང་
བའི་དགྲ་བོ་སྒྲོལ་ནུས་ཕྱིར། །དྲག་སྔགས་ནུས་མཐུ་མེ་བཞིན་འབར་བར་
ཤོག །བདག་སོགས་སེམས་ཅན་བཅས་དང་རང་བཞིན་སོགས། །སྡིག་པ་
གང་མཆིས་མ་ལུས་བྱང་བར་ཤོག །ཟང་ཟིང་ཆོས་དང་མི་འཇིགས་སྦྱིན་པ་
ཡིས། ། སྐྱེ་རྒུ་ཐམས་ཅད་བདེ་ལ་འགོད་ནུས་ཤོག ། སོ་ཐར་བྱང་སེམས་

གསང་སྔགས་དམ་ཚིག་སོགས། །དགེ་བའི་ཁྲིམས་རྣམས་དུས་ཀུན་སྲུང་
ནུས་ཤོག །སེམས་ཅན་གཅིག་གི་ཕྱིར་ཡང་བསྐལ་བརྒྱ་རུ། །བདག་ལུས་
བྱེ་བར་བཏུབ་ཀྱང་བཟོད་པར་ཤོག །བདག་གཞན་ཐར་པའི་ལམ་མཆོག་
སྒྲུབ་པ་ལ། །ཐུབ་པའི་ དབང་ པོའི་ བརྩོན་འགྲུས་མཚུངས་ པར་ ཤོག །
མཐའ་བྲལ་འོད་གསལ་སེམས་ཉིད་ཆོས་ཀྱི་སྐུ། །ཞི་ལྷག་ཏིང་འཛིན་མི་
གཡོ་བརྟན་པར་ཤོག །འཁོར་འདས་ཆོས་རྣམས་མ་ལུས་ཐམས་ཅད་ལ། །
མཁྱེན་རབ་འཇམ་པའི་དབྱངས་དང་མཚུངས་པར་ཤོག །མདོ་རྒྱུད་གསར་
རྙིང་ཆོས་རྣམས་མ་ལུས་ཀུན། །ཉམས་སུ་གང་བླངས་མཐའ་རུ་ཕྱིན་པར་
ཤོག །གཟུགས་མཛེས་དབྱངས་སྙན་ཚེ་དཔལ་སྟོབས་འབྱོར་ལྡན། །གང་
མཐོང་ཡིད་འོང་བརྩེ་བའི་སེམས་ཐོབ་ཤོག །རྒྱལ་བསྟན་སྤྱི་དང་ཤངས་
བརྒྱུད་བསྟན་པ་ལ། །འཛམ་གླིང་རྒྱན་དང་ཤིང་རྟ་བརྒྱད་ལྟར་ཤོག །འཆི་
བའི་དུས་སུ་གནད་གཅོད་མི་འབྱུང་ཞིང་། །འཇའ་འོད་རིང་བསྲེལ་འགྲོ་བ་
འདྲེན་བྱེད་ཤོག །བདག་གཞན་འཕོས་མ་ཐག་ཏུ་བདེ་བ་ཅན། ། ཁྱུང་པོ་
ཡབ་སྲས་ཞབས་དྲུང་ སྐྱེ་བར་ཤོག །སྐྱེས་མ་ཐག་ཏུ་ས་བཅུ་ རབ་ ཐོབ་
སྟེ། །བླ་མེད་རྫོགས་པའི་བྱང་ཆུབ་ཐོབ་པར་ཤོག །སྲིད་ཞིའི་མཐའ་ལ་མི་

གནས་འགྲོ་བའི་དོན། །རྒྱལ་བ་སྲས་བཅས་ཀུན་དང་མཚུངས་པར་ཤོག །
མཐོང་ཐོས་དྲན་རེག་ཟས་ཆོས་འབྲེལ་པ་ཀུན། །གདུལ་བྱ་འཁོར་གྱི་ཐོག་
མར་སྐྱེ་བར་ཤོག །གདུལ་བྱ་རྣམས་ལ་ཉེ་ལམ་གསང་སྔགས་དང༌། །ཐེག་
ཆེན་ཆོས་ཀྱི་ཆར་པ་ཕབ་པར་ཤོག །མཐར་ཐུག་སེམས་ཅན་གཅིག་ཀྱང་
མ་ལུས་པ། །བདག་ཉིད་ཁོ་ནས་སངས་རྒྱས་སར་བཀོད་ཤོག །བདག་
གཞན་སངས་རྒྱས་ས་ལ་མ་འཁོད་བར། །ཆོས་འགལ་བར་ཆད་སྐད་ཅིག་
མི་ འབྱུང་ ཤོག །བདག་ གི་ བདེ་ དང༌ དགེ་ བ་ ཅི་ མཆིས་ པ། །འགྲོ་དྲུག་
སེམས་ཅན་ཀུན་གྱིས་ཐོབ་པར་ཤོག །དེ་ཐོབ་བདེ་དང་དགེ་བ་ལ་བརྟེན་
ནས། །དུས་རྣམ་ཀུན་ཏུ་བདེ་སྐྱིད་འབྱུང་བར་ཤོག །འགྲོ་བའི་སྡུག་བསྔལ་
སྡིག་སྒྲིབ་ཅི་མཆིས་པ། །བདག་ཐིམ་བདག་གིས་སྡུག་བསྔལ་མྱོང་བར་
ཤོག །དེ་མྱོང་སྟབས་ཀྱིས་སེམས་ཅན་མ་མུས་པ། །སྡུག་བསྔལ་སྡིག་སྒྲིབ་
གཏན་ནས་མི་འབྱུང་ཤོག །དཀོན་མཆོག་རྩ་བ་གསུམ་གྱི་བྱིན་རླབས་
དང༌། །མཁའ་འགྲོ་ཆོས་སྐྱོང་སྲུང་མའི་ནུས་མཐུ་དང༌། །དོན་དམ་འགྱུར་
བ་མེད་པའི་བདེན་པ་དང༌། །ཀུན་རྫོབ་རྟེན་འབྲེལ་བསླུ་བ་མེད་པའི་
མཐུས། །ཇི་ལྟར་བཏབ་པའི་སྨོན་ལམ་དེ་དག་ཀུན། །མྱུར་བ་ཉིད་དུ་ཡིད་
{2{ །

བཞིན་འགྲུབ་པར་ཤོག །དེ་ལྟར་སྨོན་པའི་དགེ་བའི་རྩ་བ་དེ། །མ་གྱུར་
ནམ་མཁའི་མཐའ་མཉམ་ཀུན་ལ་བསྔོ། །སྡུག་བསྔལ་ཀུན་བྲལ་བདེ་བ་
མཆོག་ཐོབ་ནས། །ཕྱམ་གཅིག་སངས་རྒྱས་གོ་འཕང་ཐོབ་པར་ཤོག ། །
ཅེས་པའང་དཔའ་ལྡན་ཤངས་པའི་གྲལ་མཐར་འཁོད་པ་ཀརྨ་རང་བྱུང་ཀུན་ཁྱབ་པས་ས་ཕོ་
འབྲུག་གི་ལོར་སྨྲས་པ་འདིས་ཀྱང་འགྲོ་ཕན་རྒྱ་ཆེར་འབྱུང་བའི་རྒྱུར་གྱུར་ཅིག། །།
མངྒ་ལཾ། །
32]

རྗེ་རང་བྱུང་རྡོ་རྗེས་མཛད་པའི་ངེས་དོན་ཕྱག་རྒྱ་ཆེན་པོའི་
སྨོན་ལམ་བཞུགས་སོ། །

SOON

རང ན་ཆམ།
༄༅།། ན་མོ་གུ་རུ། བླ་མ་རྣམས་དང་ཡི་དམ་དཀྱིལ་འཁོར་ལྷ། །ཕྱོགས་
བཅུ་དུས་གསུམ་རྒྱལ་ བ་ སྲས་ དང་བཅས། །བདག་ལ་བརྩེར་དགོངས་
བདག་ གི་ སྨོན་ལམ་རྣམས། །ཇི་ བཞིན་ འགྲུབ་ པའི་ མཐུན་འགྱུར་ བྱིན་
བརླབས་མཛོད། །བདག་དང་མཐའ་ཡས་སེམས་ཅན་ཐམས་ཅད་ཀྱི། །
བསམ་སྦྱོར་རྣམ་དག་གངས་རི་ལས་སྐྱེས་པའི། །འཁོར་གསུམ་རྙོག་མེད་
དགེ་ ཚོགས་ཆུ་ རྒྱུན་རྣམས། །རྒྱལ་ བ་ སྐུ་ བཞིའི་ རྒྱ་ མཚོར་ འཇུག་ གྱུར་
ཅིག །ཇི་སྲིད་དེ་མ་ཐོབ་པ་དེ་སྲིད་དུ། ། སྐྱེ་དང་སྐྱེ་བ་ཚེ་རབས་ཀུན་ཏུ་
ཡང་། །སྡིག་དང་སྡུག་བསྔལ་སྒྲ་ཡང་མི་གྲག་ཅིང་། །བདེ་དགེ་རྒྱ་མཚོའི་
དཔལ་ ལ་ སྤྱོད་ པར་ཤོག །དལ་འབྱོར་མཆོག་ཐོབ་དད་བརྩོན་ཤེས་རབ་
ལྡན། །བཤེས་གཉེན་བཟང་བསྟེན་གདམས་པའི་བཅུད་ཐོབ་ནས། །ཚུལ་
བཞིན་བསྒྲུབ་ལ་བར་ཆད་མ་མཆིས་པར། །ཚེ་རབས་ཀུན་ཏུ་དམ་ཆོས་
སྤྱོད་པར་ཤོག །ལུང་རིག་ཐོས་པས་མི་ཤེས་སྒྲིབ་ལས་གྲོལ། །མན་ངག་
བསམ་པས་ཐེ་ཚོམ་མུན་ནག་བཅོམ། །སྒོམ་བྱུང་འོད་ཀྱིས་གནས་ལུགས་
ཇི་བཞིན་གསལ། །ཤེས་རབ་གསུམ་གྱི་སྣང་བ་རྒྱས་པར་ཤོག །རྟག་ཆད་
མཐའ་ བྲལ་ བདེན་ གཉིས་ གཞི་ ཡི་ དོན། ། སྒྲོ་ སྐུར་ མཐའ་ བྲལ་ ཚོགས་
325

གཉིས་ལམ་མཆོག་གིས། ། སྲིད་ཞིའི་མཐའ་བྲལ་དོན་གཉིས་འབྲས་ཐོབ་
པའི། །གོལ་འཆུག་མེད་པའི་ཆོས་དང་ཕྲད་པར་ཤོག །སྦྱང་གཞི་སེམས་
ཉིད་གསལ་སྟོང་ཟུང་འཇུག་ལ། །སྦྱོང་བྱེད་ཕྱག་ཆེན་རྡོ་རྗེ་རྣལ་འབྱོར་
ཆེས། །སྦྱང་བྱ་གློ་བུར་འཁྲུལ་པའི་དྲི་མ་རྣམས། །སྦྱངས་འབྲས་དྲི་བྲལ་
ཆོས་ སྐུ་ མངོན་ གྱུར་ ཤོག །གཞི་ ལ་ སྒྲོ་ འདོགས་ ཆོད་ པ་ ལྟ་ བའི་
གདེངས། །དེ་ལ་མ་ཡེངས་སྐྱོང་བ་སྒོམ་པའི་གནད། །སྒོམ་དོན་ཀུན་ལ་
རྩལ་ སྦྱོང་ སྤྱོད་ པའི་མཆོག །ལྟ་ སྒོམ་ སྤྱོད་ པའི་ གདེངས་ དང་ ལྡན་ པར་
ཤོག །ཆོས་རྣམས་ ཐམས་ཅད་ སེམས་ ཀྱི་ རྣམ་ འཕྲུལ་ ཏེ། །སེམས་ ནི་
སེམས་མེད་སེམས་ཀྱི་ངོ་བོས་སྟོང་། །སྟོང་ཞིང་མ་འགགས་ཅིར་ཡང་སྣང་
ལེགས་པར་བརྟག་ནས་གཞི་རྩ་ཆོད་པར་ཤོག །ཡོད་མ་མྱོང་བའི་
བ་སྟེ། །
རང༌ སྣང་ ཡུལ་ དུ་ འཁྲུལ། ། མ་ རིག་ དབང་ གིས་ རང་ རིག་ བདག་ ཏུ་
འཁྲུལ། །གཉིས་འཛིན་དབང་གིས་སྲིད་པའི་ཀློང་དུ་འཁྱམས། །མ་རིག་
འཁྲུལ་པའི་རྩད་དར་ཆོད་པར་ཤོག །ཡོད་པ་མ་ཡིན་རྒྱལ་བས་ཀྱང་མ་
གཟིགས། །མེད་པ་མ་ཡིན་འཁོར་འདས་ཀུན་གྱི་གཞི། །འགལ་འདུ་མ་
ཡིན་ཟུང་འཇུག་དབུ་མའི་ལམ། །མཐའ་བྲལ་སེམས་ཀྱི་ཆོས་ཉིད་རྟོགས་
326

པར་ཤོག །འདི་ཡིན་ཞེས་པ་གང་གིས་མཚོན་པ་མེད། །འདི་མིན་ཞེས་བྱ་
གང་ གིས་ བཀག་ པ་ མེད། །བློ་ ལས་ འདས་ པའི་ ཆོས་ ཉིད་ འདུས་ མ་
བྱས། །ཡང་དག་དོན་གྱི་མཐའ་ནི་ངེས་པར་ཤོག །འདི་ཉིད་མ་རྟོགས་
འཁོར་བའི་རྒྱ་མཚོར་འཁོར། །འདི་ཉིད་རྟོགས་ན་སངས་རྒྱས་གཞན་ན་
མེད། །ཐམས་ཅད་ འདི་ཡིན་འདི་མིན་གང་ ཡང་མེད། །ཆོས་ཉིད་ ཀུན་
གཞིའི་མཚང་ནི་རིག་པར་ཤོག །སྣང་ཡང་སེམས་ལ་སྟོང་ཡང་སེམས་ཡིན་
ཏེ། །རྟོགས་ཀྱང་སེམས་ལ་འཁྲུལ་ཡང་རང་གི་སེམས། །སྐྱེས་ཀྱང་སེམས་
ལ་འགགས་ཀྱང་སེམས་ཡིན་པས། ། སྒྲོ་འདོགས་ཐམས་ཅད་སེམས་ལ་
ཆོད་པར་ཤོག །བློས་བྱས་རྩོལ་བའི་སྒོམ་གྱིས་མ་བསླད་ཅིང༌། ། ཐ་མལ་
འདུ་འཛིའི་རླུང་གིས་མ་བསྐྱོད་པར། ། མ་བཅོས་གཉུག་མ་རང་བབ་འཇོག་
ཤེས་ པའི། །སེམས་དོན་ཉམས་ ལེན་མཁས་ཤིང་ སྐྱོང་ བར་ ཤོག །ཕྲ་
རགས་རྟོག་པའི་དབའ་རླབས་རང་སར་ཞི། །གཡོ་མེད་སེམས་ཀྱི་ཆུ་བོ་
ངང་གིས་གནས། །བྱིང་རྨུགས་རྙོག་པའི་དྲི་མ་དང་བྲལ་བའི། །ཞི་གནས་
རྒྱ་མཚོ་མི་གཡོ་བརྟན་པར་ཤོག །བལྟར་མེད་སེམས་ལ་ཡང་ཡང་བལྟས་
པའི་ཚེ། །མཐོང་མེད་དོན་ནི་ཇི་བཞིན་ལྷག་གེར་མཐོང་། །ཡིན་མིན་དོན་
327

ལ་ ཐེ་ ཚོམ་ ཆོད་ པ་ ཉིད། །འཁྲུལ་ མེད་ རང་ ངོ༌ རང་ གིས་ ཤེས་ པར་
ཤོག །ཡུལ་ལ་བལྟས་ པས་ཡུལ་མེད་ སེམས་ སུ་མཐོང་། །སེམས་ལ་
བལྟས་པས་སེམས་མེད་ངོ་བོས་སྟོང་། །གཉིས་ལ་བལྟས་པས་གཉིས་
འཛིན་རང་སར་གྲོལ། །འོད་གསལ་སེམས་ཀྱི་གནས་ལུགས་རྟོགས་པར་
ཤོག །ཡིད་བྱེད་བྲལ་བ་འདི་ནི་ཕྱག་རྒྱ་ཆེ། །མཐའ་དང་བྲལ་བ་དབུ་མ་
ཆེན་པོ་ཡིན། །འདི་ནི་ཀུན་འདུས་རྫོགས་ཆེན་ཞེས་ཀྱང་བྱ། །གཅིག་
ཤེས་ཀུན་དོན་རྟོགས་པའི་གདེངས་ཐོབ་ཤོག །ཞེན་པ་མེད་པའི་བདེ་ཆེན་
རྒྱུན་ ཆད་ མེད། །མཚན་ འཛིན་ མེད་ པའི་ འོད་ གསལ་ སྒྲིབ་ གཡོགས་
བྲལ། །བློ་ལས་འདས་པའི་མི་རྟོགས་ལྷུན་གྱིས་གྲུབ། །རྩོལ་མེད་ཉམས་
མྱོང་རྒྱུན་ཆད་མེད་པར་ཤོག །བཟང་ཞེན་ཉམས་ཀྱི་འཛིན་པ་རང་སར་
གྲོལ། །ངན་རྟོག་འཁྲུལ་པ་རང་བཞིན་དབྱིངས་སུ་དག །ཐ་མལ་ཤེས་པ་
སྤང་ བླང་ བྲལ་ཐོབ་ མེད། །སྤྲོས་ བྲལ་ ཆོས་ ཉིད་ བདེན་ པ་ རྟོགས་ པར་
ཤོག །འགྲོ་བའི་རང་བཞིན་རྟག་ཏུ་སངས་རྒྱས་ཀྱང༌། །མ་རྟོགས་དབང་
གིས་མཐའ་མེད་འཁོར་བར་འཁྱམས། །སྡུག་བསྔལ་མུ་མཐའ་མེད་པའི་
སེམས་ཅན་ལ། །བཟོད་མེད་སྙིང་རྗེ་རྒྱུད་ལ་སྐྱེ་བར་ཤོག །བཟོད་མེད་
328

སྙིང་རྗེའི་རྩལ་ཡང་མ་འགགས་པའི། །བརྩེ་དུས་ངོ་བོ་སྟོང་དོན་རྗེན་པར་
ཤར། །ཟུང་འཇུག་གོལ་ས་བྲལ་བའི་ལམ་མཆོག་འདི། །འབྲལ་མེད་ཉིན་
མཚན་ཀུན་ཏུ་བསྒོམ་པར་ཤོག །སྒོམ་སྟོབས་ལས་བྱུང་སྤྱན་དང་མངོན་
ཤེས་དང༌། །སེམས་ཅན་སྨིན་བྱས་སངས་རྒྱས་ཞིང་རབ་སྦྱངས། ། སངས་
རྒྱས་ ཆོས་ རྣམས་ འགྲུབ་ པའི་ སྨོན་ ལམ་ རྫོགས། །རྫོགས་ སྨིན་སྦྱངས་
གསུམ་མཐར་ཕྱིན་སངས་རྒྱས་ཤོག །ཕྱོགས་བཅུའི་རྒྱལ་བ་སྲས་བཅས་
ཐུགས་རྗེ་དང༌། །རྣམ་དཀར་དགེ་བ་ཇི་སྙེད་ཡོད་པའི་མཐུས། དེ་ལྟར་
བདག་དང་ སེམས་ཅན་ཐམས་ཅད་ཀྱི། །སྨོན་ལམ་རྣམ་དག་ཇི་བཞིན་
འགྲུབ་གྱུར་ཅིག། །།ངེས་དོན་ཕྱག་རྒྱ་ཆེན་པོའི་སྨོན་ལམ་ཞེས་བྱ་བ་རྗེ་རང་བྱུང་རྡོ་
རྗེས་མཛད་པའོ། །
32)

མར་མེའི་སྨོན་ལམ།
334

མར་མེའི་སྣོད་ནི་སྟོང་གསུམ་གྱི་སྟོང་ཆེན་པོ་འཇིག་རྟེན་ཁམས་ཀྱི་
༄༅།། 
འཁོར་ཡུག་དང་མཉམ་པར་གྱུར་ཅིག །སྡོང་བུ་ནི་རིའི་རྒྱལ་པོ་རི་རབ་ཙམ་
དུ་གྱུར་ཅིག མར་ཁུ་ནི་མཐའི་རྒྱ་མཚོ་ཙམ་དུ་གྱུར་ཅིག གྲངས་ནི་སངས་
།འོད་ཀྱི་སྲིད་
རྒྱས་རེ་རེའི་མདུན་དུ་དུང་འགྱུར་རེ་རེ་འབྱུང་བར་གྱུར་ཅིག 
པའི་རྩེ་མོ་མན་ཆད་ནས། མནར་མེད་པའི་དམྱལ་བ་ཡན་ཆད་ཀྱི་མ་རིག་
པའི་མུན་པ་ཐམས་ཅད་བསལ་ནས་ཕྱོགས་བཅུའི་ སངས་རྒྱས་དང་བྱང་
ཆུབ་ སེམས་ དཔའི་ ཞིང་ ཁམས་ ཐམས་ ཅད་ མངོན་ སུམ་ དུ་ མཐོང་ ཞིང་
གསལ་བར་གྱུར་ཅིག ། ཨོཾ་བཛྲ་ཨ་ལོ་ཀེ་ཨཱཿཧཱུཾ། ཨེ་མ་ཧོ༔ ངོ་མཚར་རྨད་
འབྱུང་སྣང་གསལ་སྒྲོན་མེ་འདི། །བསྐལ་བཟང་སངས་རྒྱས་སྟོང་རྩ་ལ་
སོགས་པའི། །རབ་འབྱམས་ཕྱོགས་བཅུའི་ཞིང་ཁམས་མ་ལུས་པའི། ། བླ་
མ་ཡི་དམ་མཁའ་འགྲོ་ཆོས་སྐྱོང་དང༌། །དཀྱིལ་འཁོར་ལྷ་ཚོགས་རྣམས་ལ་
འབུལ་བར་བགྱི། །ཕ་མས་གཙོ་ བྱས་ སེམས་ཅན་ ཐམས་ཅད་ ཀྱི། ། ཚེ་
རབས་འདི་དང་སྐྱེས་གནས་ཐམས་ཅད་དུ། །རྫོགས་སངས་རྒྱས་པའི་ཞིང་
ཁམས་མངོན་མཐོང་ནས། །འོད་དཔག་མེད་མགོན་ཉིད་དང་དབྱེར་མེད་
ཤོག །དཀོན་མཆོག་གསུམ་དང་རྩ་གསུམ་ལྷ་ཚོགས་ཀྱིས། །བདེན་པའི་

ནའ་ འདན་ གཅེས་བཏུས །
མཐུ་ཡི་སྨོན་ལམ་འདི་བཏབ་སྟེ། །མྱུར་དུ་འགྲུབ་པར་བྱིན་གྱིས་རླབས་ཏུ་
གསོལ། །ཏདྱ་ཐཱ། པཉྩ་དྲི་ཡ་ཨ་བ་བོ་དྷ་ནཱ་ཡ་སྭཱཧཱ།
ཞེས་ཇོ་བོ་རྗེ་དཔལ་ལྡན་ཨ་ཏི་ཤས་དབུས་གཙང་གི་མཆོད་ཁང་རྣམས་ལ་དཔོན་སློབ་བཅོ་
བརྒྱད་ཙམ་གྱིས་འུར་འདོན་མཛད་ཅེས་གྲགས་སོ།། །།
334

སྨོན་ལམ་ཐོར་བུའི་རིགས།
335

༄༅།། ལས་དང༌ གློ་བུར་རྐྱེན་ལས་གྱུར་ པ་ཡི། །གདོན་དང་ནད་དང་
འབྱུང་པོའི་འཚེ་བ་སོགས། །སེམས་ཅན་ཡིད་མི་བདེ་བའི་ནད་རྣམས་
ཀུན། །འཇིག་ རྟེན་ ཁམས་ སུ་ འབྱུང་བར་མ་གྱུར་ཅིག །ཇི་ ལྟར་ གཤེད་
མས་ཁྲིད་པའི་གསད་བྱ་བཞིན། །སྐད་ཅིག་གཅིག་ལ་ལུས་སེམས་འབྲལ་
བྱེད་ པའི། །སྲོག་འཕྲོག་ནད་ ཀྱི་ སྡུག་བསྔལ་ ཇི་ སྙེད་ པ། །འཇིག་ རྟེན་
ཁམས་སུ་འབྱུང་བར་མ་གྱུར་ཅིག །འཆི་བདག་གཤིན་རྗེའི་ཁ་ནང་ཆུད་པ་
ལྟར། ། ནད་ཀྱི་མིང་ཙམ་ཐོས་པས་སྐྲག་བྱེད་པའི། །ཉིན་གཅིག་པ་དང་
རྟག་ པའི་ རིམས་ སོགས་ ཀྱིས། །ལུས་ཅན་ཀུན་ ལ་ གནོད་པར་མ་གྱུར་
ཅིག །གནོད་པའི་བགེགས་རིགས་སྟོང་ཕྲག་བརྒྱད་ཅུ་དང༌། །གློ་བུར་ཡེ་
འདྲོག་ སུམ་བརྒྱ་དྲུག་ཅུ་དང༌། །བཞི་ རྒྱ་ རྩེ་ བཞིའི་ནད་ ལ་ སོགས་ པ་
ཡིས། །ལུས་ཅན་ཀུན་ལ་འཚེ་བར་མ་གྱུར་ཅིག །ལུས་སེམས་བདེ་བ་མ་
ལུས་ འཕྲོག་བྱེད་པའི། །འབྱུང་བཞི་འཁྲུགས་ པའི་ སྡུག་བསྔལ་ ཇི་ སྙེད་
པ། །མ་ལུས་ཞི་ཞིང་མདངས་སྟོབས་ལྡན་པ་དང༌། ། ཚེ་རིང་ནད་མེད་བདེ་
སྐྱིད་ལྡན་པར་ཤོག །བླ་མ་དཀོན་མཆོག་གསུམ་གྱི་ཐུགས་རྗེ་དང་། །
336

མཁའ་འགྲོ་ཆོས་སྐྱོང་སྲུང་མའི་ནུས་མཐུ་དང༌། ། ལས་འབྲས་བསླུ་བ་མེད་
པའི་ བདེན་སྟོབས་ ཀྱིས། ། བསྔོ་ བ་ སྨོན་ལམ་བཏབ་ཚད་འགྲུབ་པར་
ཤོག །
ཅེས་པ་འདི་ནི་གདན་ས་ཆེན་པོ་དཔལ་ལྡན་ས་སྐྱར་རྒྱ་ནད་མིག་སེར། བལ་ནད་རྒྱུ་གཟེར།
ཧ་ལ་ལྕོག་འགྱེལ། འཛུ་མ་ལྟག་དགྱེད་སོགས་ནག་པོ་སུམ་འཁྲིལ་འབབ་ལུགས་སྣ་ཚོགས་
པས་མི་རྣམས་བཟའ་བཏུང་དང་ལས་ཀ་བྱེད་འཕྲོ་ལ་འཆི་ཞིང༌། དྲན་པས་མི་ཟིན་པར་
མཆོང་རྒྱུག་སྨྲ་བརྗོད་སྣ་ཚོགས་པའི་ངང་ནས་འཆི་བ་སོགས་ལ་ མདོས་དང་གཏོར་ཟློག་
བོན་པོའི་རིམ་གྲོ སྨན་པ་དང་སྔགས་པའི་སྲུང་བ་སོགས་གང་གིས་ཀྱང་མ་ཕན་པར་གདན་
ས་ཆེན་པོ་སྟོངས་པ་ལ་ཐུག་པའི་སྐབས། བུ་ཆེན་ཤཱཀྱ་དཔལ་བཟང་དཔོན་སློབ་བརྒྱད་ལ།
གྲུབ་ཐོབ་ཆེན་པོའི་སྐུ། བཀྲ་ཤིས་སྒོ་མང་བཀའ་ཤོག་དང་བཅས་པ་གནང་། སྔ་མ་སླེབས་
ནས་ རིམས་ཆུག་སྒོ་གཅིག་ཀྱང་མ་ལུས་པར་ཚོགས་འཁོར་ཤོམས། མ་ནམ་མཁའ་མའི་
སྐྱབས་འགྲོ་གྱིས། མ་ཎི་སྒྲོངས། སྨོན་ལམ་འདི་ཐོབ་གསུངས་ནས་གནང་བ་བཀའ་བཞིན་
དུ་བསྒྲུབས་པས་ནད་རིམས་འཕྲལ་དུ་ཆད་ཅིང་བདེ་སྐྱིད་དང་ལྡན་པར་གྱུར་པའི་རྡོ་རྗེའི་
གསུང་བྱིན་རླབས་ཅན་ནོ།། །། མངྒ་ལཾ།།

ཞལ ང འད ཀེ་ང རྩེད ང བཏུས།
༄༅།། ཨོཾ་མ་ཎི་པདྨེ་ཧཱུྃ། བྱམས་ཆེན་རྒྱལ་བ་འཕགས་མཆོག་སྤྱན་རས་
གཟིགས། ། ཁྲོ་རྒྱལ་རྟ་མགྲིན་རྗེ་བཙུན་སྒྲོལ་མ་སོགས། །མཚན་ཙམ་ཐོས་
པས་འཇིགས་པ་ཀུན་སེལ་བའི། །སྐྱབས་གནས་ཐུགས་རྗེའི་བདག་ཉིད་
དགོངས་སུ་གསོལ། ། རྩོད་ལྡན་སྙིགས་མ་ལྔ་བདོའི་སེམས་ཅན་རྣམས། །
ལས་ངན་ཕྲག་དོག་མཚོ་ཆེན་རྡོལ་བ་ལས། །འཐབ་རྩོད་སྡུག་བསྔལ་དྲག་
པོས་མནར་བ་ན། ། ཡེ་ཤེས་ཐུགས་རྗེའི་ཞུགས་ཀྱིས་སྐེམ་པར་མཛོད། །ཞེ་
སྡང་མེ་ཕུང་འབར་བའི་འགྲོ་བ་ལ། །བྱམས་པའི་བདུད་རྩིའི་ཆར་ཆེན་
ཕབ་ནས་ཀྱང་། ། ཕན་ཚུན་ཕ་མ་ལྟ་བུའི་འདུ་ཤེས་ཀྱིས། །བདེ་སྐྱིད་བཀྲ་
ཤིས་འཕེལ་བར་བྱིན་གྱིས་རློབས། །གང་གི་རྒྱུད་ལ་ཞུགས་པས་སྐད་ཅིག་
གིས། །བློ་སྣ་ལྷ་མིན་བཞིན་དུ་སྒྱུར་བྱེད་པ། །འབྱུང་པོ་གདུག་པའི་ཚོགས་
རྣམས་ཚར་བཅད་ནས། །ཕྱིན་ཆད་ཕྱོགས་འདིར་རྒྱུ་བར་མ་གྱུར་ཅིག །
གཡུལ་ངོར་ཤི་བའི་སེམས་ཅན་ཐམས་ཅད་ཀྱང༌། །དེང་ནས་ལས་ངན་རྒྱུ་
འབྲས་ཀུན་སྤོང་ཞིང༌། །བདེ་བ་ཅན་དུ་རྫུས་ཏེ་སྐྱེས་ནས་ཀྱང༌། །ཐམས་
ཅད་ཞིང་དེར་འཁྲིད་པར་མཛད་དུ་གསོལ། ། སྐྱེ་རྒུ་ཐམས་ཅད་ཚེ་རིང་ནད་
མེད་ཅིང་། །འཐབ་རྩོད་ཀུན་ཞི་དགེ་བ་བཅུ་ལ་སྤྱོད། །ཆར་ཆུ་དུས་བབས་
338

ན་མ མ ། ཟིའིཤུ ，
ལོ་ཕྱུགས་རྟག་ཏུ་ལེགས། །སྣོད་བཅུད་བཀྲ་ཤིས་འཕེལ་བར་བྱིན་གྱིས་
རློབས། །ཆོས་ ཉིད་ རང་ བཞིན་ རྣམ་ པར་ དག་ པ་ དང༌ ། །ཆོས་ ཅན་ རྒྱུ་
འབྲས་བསླུ་བ་མེད་པ་དང༌། ། བླ་མ་ཡི་དམ་དཀོན་མཆོག་ཐུགས་རྗེ་ཡིས།།
རྣམ་དག་སྨོན་ལམ་རྒྱ་ཆེར་འགྲུབ་པར་ཤོག །
ཅེས་མདོ་ཁམས་མི་ཉག་གི་ཡུལ་དུ་གཡུལ་འཁྲུགས་རྒྱུན་མི་འཆད་པ་སུས་ཀྱང་འདུམས་པ་
མ་ནུས་པའི་ཚེ། རྗེ་གྲུབ་ཐོབ་ཆེན་པོ་ཕྱོགས་དེར་ཕེབས་ནས་ཐུགས་བསྐྱེད་མཛད། བདེན་
ཚིགས་གསུངས་ཤིང་མེ་ཏོག་འཐོར་བ་ཙམ་གྱིས་ཐམས་ཅད་ཀྱི་ཕྲག་དོག་དང་ཞེ་སྡང་གི་
གདུག་སེམས་ཐམས་ཅད་ཞི་ཞིང་གཡུལ་འཁྲུགས་རྒྱུན་ཆད། ལོ་ལེགས་སྐྱེ་རྒྱལ་སོགས་
བཀྲ་ཤིས་ཕུན་སུམ་ཚོགས་པ་བྱུང་བའི་རྡོ་རྗེའི་གསུང་བྱིན་རླབས་ཅན་ནོ།། །། མངྒ་ལཾ།།

༄༅།། མཐའ་ ཡས་འགྲོ་བ་ངེས་པར་ སྒྲོལ་སླད་དུ། ། བླ་མེད་བྱང་ཆུབ་
མཆོག་ ཏུ་ ཐུགས་ བསྐྱེད་ ནས། །ཚོགས་ གཉིས་ རྫོགས་ མཛད་ རྒྱལ་ བ་
ཐུགས་རྗེ་ཅན། འདི་ནས་ཚིག་རྐང་གསུམ་ཞལ་སྐོང་། །ཕྱོགས་བཅུའི་རྣམ་འདྲེན་
བྱང་སེམས་ཉན་རང་དང༌། །བླ་མ་ཡི་དམ་མཁའ་འགྲོ་ཆོས་སྲུང་ཚོགས།
གནོད་སྦྱིན་ནོར་ལྷ་གཏེར་བདག་འཁོར་དང་བཅས། །མགོན་མེད་སྙིགས་
མའི་འགྲོ་ལ་བརྩེར་དགོངས་ནས། །བཀྲེས་སྐོམ་ཉམ་ཐག་སྡུག་བསྔལ་
གྱིས་གཟིར་བའི། །ལུས་ཅན་འདི་དག་ངེས་པར་བསྐྱབ་ཕྱིར་དུ། །རིན་
ཆེན་ཟས་ནོར་འབྲུ་དང་མལ་ཆ་སོགས། ། ཡིད་འོང་མཁོ་རྒུའི་ལོངས་སྤྱོད་
ཇི་སྙེད་ཀྱི། །ཆར་པ་འཛམ་གླིང་ཁ་བ་ཅན་དུ་ཕོབ། །དུས་མིན་རླུང་དང་མེ་
ཐན་ཆར་ཆུ་སོགས། །འབྱུང་བཞིའི་གནོད་པ་ཉེ་བར་ཞི་བ་དང༌། །འབྲུ་
བཅུད་རྩི་ཐོག་ལོ་ཏོག་ལ་སོགས་པ། །རྫོགས་ལྡན་དུས་ལྟར་སྨིན་ཅིང་རྒྱས་
གྱུར་ཅིག །བྱམས་དང་སྙིང་རྗེའི་ཤུགས་ཀྱིས་རབ་བསྐུལ་ནས། ། རྒྱ་ཆེན་
སྨོན་ལམ་བཏབ་པ་འདི་ཡི་མཐུས། །ནད་མཚོན་མུ་གེའི་བསྐལ་པ་ཉེར་ཞི་
ནས། ། ཚེ་ རིང་ནད་མེད་ བདེ་ སྐྱིད་ ལྡན་ པར་ ཤོག །རྒྱལ་ བ་ སྲས་ དང་
བཅས་པའི་ཐུགས་རྗེ་དང༌། །ལས་འབྲས་བསླུ་བ་མེད་པའི་བདེན་སྟོབས་
340

གར་མ་༣ ལུ༌
ཀྱིས། །རྒྱལ་བའི་བསྟན་པ་དར་ཞིང་རྒྱས་པ་དང༌། །འགྲོ་ཀུན་བླ་མེད་བྱང་
ཆུབ་མྱུར་ཐོབ་ཤོག ། ཅེས་དབུས་གཙང་དུ་ལོ་ཉེས་སད་སེར་སོགས་ཀྱིས་མུ་གེའི་
འཇིགས་པ་ཆེན་པོ་བྱུང་བའི་དུས། རྗེ་གྲུབ་ཐོབ་ཆེན་པོས་ལྷ་ལྡན་ཇོ་བོ་རིན་པོ་ཆེའི་མདུན་
དུ་གསེར་གྱི་ལྷུང་བཟེད་འབྲུས་བཀང་བ་ཕུལ་ཞིང་ཐུགས་སྨོན་མཛད་པས། གང་ཟག་ལས་
ཅན་རྣམས་ཀྱིས་འཕགས་པ་སྤྱན་རས་གཟིགས་ཀྱིས་ནམ་མཁའ་ནས་བོད་ཡུལ་དུ་འབྲུའི་
ཆར་པ་འབེབས་པ་མཐོང་ཞིང་། འགྲོ་བ་ཐམས་ཅད་བཀྲེས་སྐོམ་གྱི་སྡུག་བསྔལ་ལས་
དགྲོལ་བར་མཛད་པའི་རྡོ་རྗེའི་གསུང་བྱིན་རླབས་ཅན་ནོ།། །། མངྒ་ལཾ།།
341

༄༅།། རྗེ་བཙུན་བྱམས་པ་མགོན་པོ་ལ་ཕྱག་འཚལ་ལོ། །ཕྱོགས་བཅུ་ན་
བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང༌།
སློབ་དཔོན་དང༌ དགེ་འདུན་བདག་ལ་དགོངས་ སུ་ གསོལ། བདག་དང་
འཁོར་འདས་ཐམས་ཅད་ཀྱིས་དུས་གསུམ་དུ་བསགས་པ་དང་ཡོད་པའི་
དགེ་བའི་རྩ་བ་འདིས། བདག་དང་སེམས་ཅན་ཐམས་ཅད་མྱུར་དུ་བླ་ན་
མེད་པ་ ཡང་ དག་ པར་ རྫོགས་པའི་ བྱང་ཆུབ་རིན་པོ་ཆེ་ཐོབ་པར་ གྱུར་
ཅིག དེ་མ་ཐོབ་ཀྱི་བར་དུའང་ཚེ་རབས་ནས་ཚེ་རབས་ཐམས་ཅད་དུ་དམ་
པའི་ཆོས་རིན་པོ་ཆེ་བསྒྲུབ་པའི་དོན་དུ་སྐྱེས་བུ་ལྷ་དང་མིའི་ལུས་ཁྱད་པར་
ཅན་ཐོབ་པར་གྱུར་ཅིག རིགས་མཐོ་བ་དང་བཙན་འཛིང་ཆེ་བའི་མཆོག་ཏུ་
གྱུར་ཅིག ཚེ་ རིང་ བ་ དང་ནད་མེད་ པའི་ མཆོག་ཏུ་གྱུར་ཅིག གཟུགས་
མཛེས་པ་དང་གཟི་བརྗིད་ཆེ་བའི་མཆོག་ཏུ་གྱུར་ཅིག ལོངས་སྤྱོད་ཆེ་བ་
དང་འཚེ་བ་མེད་པའི་མཆོག་ཏུ་གྱུར་ཅིག སྐྱེ་མཆེད་གཙང་བ་དང་དབང་པོ་
རྣོ་བའི་མཆོག་ཏུ་གྱུར་ཅིག སྤྲོ་བ་དམ་པ་དང་ལྡན་ཞིང་སེམས་ལས་སུ་རུང་
བའི་མཆོག་ཏུ་གྱུར་ཅིག དགེ་བའི་བཤེས་གཉེན་རིན་པོ་ཆེ་དང་མཇལ་
ཞིང་ གྲོགས་ དམ་ པ་ དང༌ ཚངས་ པར་ མཚུངས་ པར་ སྤྱོད་ པར་ གྱུར་ ཅིག།
༼༩༧
342

གདམས་པ་དང་རྗེས་སུ་བསྟན་པ་ཟབ་མོ་ཐོས་ཤིང་དེའི་དོན་ཚུལ་བཞིན་
དུ་འགྲུབ་པར་གྱུར་ཅིག སྒྲུབ་པ་ལ་ཕྱི་ནང་གི་བར་ཆད་ཐམས་ཅད་དང་
བྲལ་ཞིང་མཐུན་རྐྱེན་ཕུན་སུམ་ཚོགས་པ་ཐོབ་པར་གྱུར་ཅིག རང་ཇི་ལྟར་
འདོད་པ་ལྟར་སྒྲུབ་པ་མཐར་ཕྱིན་ཅིང་བསྒྲུབས་པའི་འབྲས་བུས་འགྲོ་བ་
ཐམས་ཅད་ལ་རྒྱ་ཆེར་ཕན་ཐོགས་པར་གྱུར་ཅིག གཞན་ཡང་དགེ་བའི་རྩ་
བ་འདིས། བདག་དང་ སེམས་ཅན་ ཐམས་ཅད་ ཀྱིས་རྟེན་ དལ་བ་ཕུན་
ཚོགས་པ་ཐོབ་པར་གྱུར་ཅིག བསམ་པའི་རྟེན་དགེ་བ་ལ་ཡང་དག་པར་
གོམས་པར་གྱུར་ཅིག སྤྱོད་པ་བསླབ་པ་རིན་པོ་ཆེ་ཉམས་སུ་ལེན་པར་གྱུར་
ཅིག གཞི་དད་པ་བརྟན་པོ་དང་ལྡན་པར་གྱུར་ཅིག རྒྱུད་སྙིང་རྗེ་ཆེན་པོ་
དང་ལྡན་པར་གྱུར་ཅིག གྲོགས་བརྩོན་འགྲུས་བཟང་པོ་དང་ལྡན་པར་གྱུར་
ཅིག ངོ་བོ་ཤེས་རབ་རྣམ་པར་དག་པ་དང་ལྡན་པར་གྱུར་ཅིག གུས་པ་
བསམ་གྱིས་མི་ཁྱབ་པས་བླ་མ་དང་ལྷག་པའི་ལྷ་མཉེས་པར་བྱེད་པར་གྱུར་
ཅིག ཏིང་ངེ་འཛིན་མུ་མཐའ་མེད་པས་ཞི་གནས་དང་ལྷག་མཐོང་ཟུང་དུ་
འབྲེལ་བར་གྱུར་ཅིག ཐབས་རྨད་དུ་བྱུང་བས་སངས་རྒྱས་ཀྱི་ཞིང་ཡོངས་
སུ་སྦྱོང་བར་བྱེད་པར་གྱུར་ཅིག ཕྲིན་ལས་གཞལ་དུ་མེད་པས་སེམས་ཅན་
343

གྱི་དོན་ཁམས་གསུམ་མ་ལུས་པ་སྨིན་ཅིང་གྲོལ་བར་གྱུར་ཅིག དེ་བཞིན་
དུ་ཁྱིམ་ནས་ཁྱིམ་མེད་པར་རབ་ཏུ་བྱུང་ཞིང་ཚུལ་ཁྲིམས་རྣམ་པར་དག་པ་
བསྲུང་ནུས་པར་གྱུར་ཅིག བྱང་ཆུབ་ཀྱི་སེམས་རིན་པོ་ཆེ་དང་མི་འབྲལ་
ཞིང་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་བྱེད་པར་གྱུར་ཅིག ཆོས་
ཐམས་ཅད་ཀྱི་གནས་ལུགས་ཇི་ལྟ་བ་བཞིན་དུ་རྟོགས་ཤིང་གཞན་ལ་ཡང་
དག་པའི་དོན་ཉི་མ་ཤར་བ་ལྟར་སྟོན་པར་གྱུར་ཅིག རྙེད་པ་མ་ཐོབ་པ་ལ་
འདོད་པ་མེད་ཅིང་ཐོབ་ཀྱང་ཆོག་ཤེས་པར་གྱུར་ཅིག རང་གི་འབྱོར་པས་
དྲེགས་པ་དང་ང་རྒྱལ་མེད་ཅིང་གཞན་གྱི་ཕུན་སུམ་ཚོགས་པ་ལ་སེམས་
དགའ་བ་ཐོབ་པར་གྱུར་ཅིག རྙེད་པ་དང་གྲགས་པ་ཐམས་ཅད་སྐྱུགས་པ་
ལྟར་གོ་ཞིང་བསྟོད་པ་དང་བདེ་བ་ཐམས་ཅད་བཙོན་བྱས་པ་ལྟར་ཡིད་ཆེས་
པར་གྱུར་ཅིག གཟུགས་ལྦུ་བ་ལྟ་བུ་དང་ཚོར་བ་ཆུའི་ཆུ་བུར་ལྟར་རྟོགས་
པར་གྱུར་ཅིག འདུ་ཤེས་སྨིག་རྒྱུ་ལྟ་བུ་དང་འདུ་བྱེད་ཆུ་ཤིང་གི་སྡོང་པོ་
ལྟར་རྟོགས་པར་གྱུར་ཅིག རྣམ་པར་ཤེས་པ་རྨི་ལམ་ལྟ་བུ་དང་དབང་པོ་
ཐམས་ཅད་སྒྱུ་མ་ལྟ་བུར་རྟོགས་པར་གྱུར་ཅིག ཡུལ་ཐམས་ཅད་ཆུ་ཟླ་ལྟ་
བུ་དང་འཛིན་པ་ཐམས་ཅད་སྤྲུལ་པ་ལྟར་རྟོགས་པར་གྱུར་ཅིག གཞན་
344

ཡང་དགེ་བའི་རྩ་བ་འདི་ལ་བརྟེན་ནས། བདག་དང་སེམས་ཅན་ཐམས་
ཅད་ ཀྱིས་ འདུ་ བྱེད་ ཀྱི་ ཆོས་ ཐམས་ ཅད་ སྒྱུ་ མ་ ལྟར་ རྟོགས་ པར་ གྱུར་
ཅིག འཇིག་རྟེན་གྱི་ཆོས་བརྒྱད་མཉམ་པ་ཉིད་ཐོབ་པར་གྱུར་ཅིག སྒྱུ་མ་
ལྟ་བུའི་ཆོས་ཐམས་ཅད་ནམ་མཁའ་ ལྟར་རྟོགས་པས་མྱ་ངན་ལས་འདས་
པའི་དབྱིངས་མངོན་དུ་བྱེད་པར་གྱུར་ཅིག མྱ་ངན་ལས་མ་འདས་པ་རྣམས་
ལ་སྙིང་བརྩེ་བ་ཆེན་པོས་ཕན་བདེ་བསམ་གྱིས་མི་ཁྱབ་པ་བསྒྲུབ་པར་གྱུར་
ཅིག སྒྲུབ་པ་ཐམས་ཅད་བྱ་བྲལ་དུ་རྟོགས་པས་བྱ་བྱེད་རང་སར་དག་པར་
གྱུར་ཅིག དེ་ལྟར་གྱུར་ནས་ཚེ་རབས་ནས་ཚེ་རབས་ཐམས་ཅད་དུ་དགེ་
བའི་བཤེས་གཉེན་དུ་མ་མཉེས་པར་བྱེད་པ་ལ་མཁས་པ་ཚོང་དཔོན་གྱི་བུ་
ནོར་བཟང་ལྟ་བུར་གྱུར་ཅིག མཉེས་པར་བྱས་ནས་དམ་པའི་ཆོས་ཚོལ་བ་
ལ་བརྟུལ་ཕོད་ པ་ བྱང་ ཆུབ་ སེམས་ དཔའ་ རྟག་ཏུ་ངུ་ལྟ་བུར་ གྱུར་ ཅིག
བཙལ་ནས་ཐོས་པའི་ཆོས་མི་བརྗེད་པ་བློ་གྲོས་རྒྱ་མཚོ་ལྟ་བུར་གྱུར་ཅིག
མི་བརྗེད་པའི་དོན་ལ་མཉམ་པར་འཇོག་པ་རྒྱལ་སྲས་ནམ་མཁའ་མཛོད་
ལྟ་བུར་གྱུར་ཅིག མཉམ་པར་བཞག་པ་ལས་མ་གཡོས་བཞིན་དུ་སྨོན་ལམ་
ཡང་དག་པར་སྒྲུབ་པ་རྡོ་རྗེ་རྒྱལ་མཚན་ལྟ་བུར་གྱུར་ཅིག སྨོན་ལམ་མཐའ་
345

ཡས་ པས་ དམ་ པ་ ཐམས་ཅད་ ཀྱི་དགོངས་པ་ཡོངས་སུ་སྒྲུབ་ པ་ཀུན་ཏུ་
བཟང་པོ་ལྟ་བུར་གྱུར་ཅིག དགོངས་ པ་ ཐམས་ཅད་ ལ་ མཁྱེན་ རཔ་ ཀྱི་
མཐར་ཕྱིན་པ་རྗེ་བཙུན་འཇམ་དབྱངས་ལྟ་བུར་གྱུར་ཅིག མཁྱེན་རབ་དང་
ཐུགས་རྗེའི་བདག་ཉིད་རོ་མཉམ་པ་སྤྱན་རས་གཟིགས་དབང་ཕྱུག་ལྟ་བུར་
གྱུར་ཅིག ཐུགས་རྗེ་ཁྲོས་པས་འགྲོ་པ་མ་རུངས་པ་འདུལ་བ་ཕྱག་ན་རྡོ་རྗེ་
ལྟ་བུར་གྱུར་ཅིག གདུལ་བྱ་འདུལ་བའི་ཕྲིན་ལས་བླ་ན་མེད་པ་རྒྱལ་བ་
བྱམས་ པ་མགོན་པོ་ལྟ་བུར་གྱུར་ཅིག བླ་ན་མེད་པའི་ཐབས་ལ་མཁས་
པས་བསྟན་པ་རིན་པོ་ཆེ་འཛིན་པ་འཕགས་པ་ཆོས་འཕགས་ལྟ་བུར་གྱུར་
ཅིག དེ་ལྟ་བུའི་གོ་འཕང་ཐོབ་ནས་ཀྱང་བདག་དང་སེམས་ཅན་ཐམས་
ཅད་ཀྱི་སྡུག་བསྔལ་གྱི་ཆུ་བོ་སྒྲོལ་བར་བྱེད་པའི་གྲུ་བོ་ལྟ་བུར་གྱུར་ཅིག
ཉོན་མོངས་པའི་ཟུག་རྔུ་འབྱིན་པའི་སྨན་མཆོག་ལྟ་བུར་གྱུར་ཅིག རྣམ་པར་
རྟོག་ པའི་ ཚད་ གདུང་ སེལ་ བར་ བྱེད་ པའི་ སྤྲིན་ སྟུག་ པོ་ ལྟ་ བུར་ གྱུར་
ཅིག ཡོན་ཏན་རིན་པོ་ཆེ་ཐམས་ཅད་ཀྱི་གཞི་རྟེན་བྱེད་པ་རྒྱ་མཚོ་ཆེན་པོ་
ལྟ་བུར་གྱུར་ཅིག བསོད་ནམས་དང་ཡེ་ཤེས་ཀྱིས་ལྷུན་སྟུག་པ་རིའི་རྒྱལ་
པོ་རི་རབ་ལྟ་བུར་གྱུར་ཅིག བློ་གྲོས་ཡངས་ཤིང་དྲི་མ་མེད་པ་སྟོན་ཀའི་ཟླ་
346

བའི་དཀྱིལ་འཁོར་ལྟ་བུར་གྱུར་ཅིག 
ཐབས་དང་ཤེས་རབ་ཀྱི་གཟི་བརྗིད་
དང་དཔལ་འབར་བ་ཉི་མ་དང་ཟླ་བ་ལྟ་བུར་གྱུར་ཅིག 
དགོས་འདོད་མ་
ལུས་པ་ཡིད་བཞིན་དུ་སྟེར་བ་དངོས་གྲུབ་ཀྱི་རྫས་སྣ་ཚོགས་ལྟ་བུར་གྱུར་
ཅིག 
མདོར་ན་བདག་དང་སེམས་ཅན་ཐམས་ཅད་འཇིག་རྟེན་དང་འཇིག་
རྟེན་ལས་འདས་པའི་རྒུད་པ་མཐའ་དག་དང་བྲལ་ཞིང་། སྐྱེ་བ་དང༌། རྒ་
བ་དང་། ན་བ་དང་། འཆི་བ་དང༌། མྱ་ངན་དང༌། སྨྲེ་སྔགས་འདོན་པ་དང༌།
ཡིད་མི་བདེ་བ་དང༌། འཁྲུགས་པ་ལ་སོགས་པ་སྡུག་བསྔལ་གྱི་རྒྱ་མཚོ་
ཆེན་པོ་མྱུར་དུ་སྐེམ་པར་གྱུར་ཅིག འཇིག་རྟེན་དང་འཇིག་རྟེན་ལས་འདས་
པའི་ཕུན་སུམ་ཚོགས་པ་དང་ཡང་དག་པར་ལྡན་ཞིང་གཙང་བ་དང་། དག་
པ་དང༌། བདེ་བ་དང༌། རྟག་པ་དང༌། དགེ་ཞིང་ལེགས་པ་ལ་སོགས་པའི་
ཡོན་ཏན་རིན་པོ་ཆེ་ཐམས་ཅད་ཀྱི་འབྱུང་གནས་ཡིད་བཞིན་གྱི་ནོར་བུ་རིན་
པོ་ཆེ་དབང་གི་རྒྱལ་པོ་ལྟ་བུར་གྱུར་ཅིག དེ་དེ་ཁོ་ན་བཞིན་དུ་གྱུར་ཅིག དེ་
ལས་གཞན་དུ་མ་གྱུར་ཅིག ཅི་ནས་ཀྱང་དེ་བཞིན་དུ་གྱུར་ཅིག སྨོན་ལམ་
རིན་པོ་ཆེ་སིལ་མ་ཞེས་བྱ་བ་རྫོགས་སོ།། །།
347

ན༠, ༣ འད ག་ དང ་ ས ང བར ༥༤
སངས་རྒྱས་སྐུ་གསུང་བརྙེས་པའི་བྱིན་རླབས་དང༌། ། ཆོས་ཉིད་མི་འགྱུར་
བདེན་པའི་བྱིན་རླབས་དང་། །དགེ་འདུན་མི་ཕྱེད་འདུན་པའི་བྱིན་རླབས་
ཀྱིས། །ཇི་ལྟར་བསྔོས་བཞིན་སྨོན་ལམ་འགྲུབ་པར་ཤོག །སརྦ་དཱ་མངྒ་ལཾ་
བྷ་བ་ཏུ།།
༄༅།། རྗེ་ཕག་གྲུའི་གསུང་ཐུན་མཚམས་ཀྱི་མཐར། སེམས་ཉིད་མ་རྟོགས་པ་
རྣམས་ཀྱི་དོན་བྱེད་པར་ཤོག་ཅིག །དོན་བྱེད་པའི་སེམས་ཅན་ཐམས་
ཅད་ཀྱིས་རང་ལ་གནས་པའི་ཡེ་ཤེས་ཕྱིན་ཅི་མ་ལོག་པར་རྟོགས་པར་ཤོག་
ཅིག །རྟོགས་ནས་སེམས་ཅན་ཐམས་ཅད་ཀྱི་ཀྱང་གཞན་དོན་ཕུན་སུམ་
ཚོགས་པ་འབྱུང་བར་གྱུར་ཅིག །དགེ་བའི་རྩ་བ་དེས་ཚེ་རིང་བ་དང༌། །
ནད་མེད་པ་དང་སྒྲུབ་པ་ལ་བར་ཆད་མེད་ཅིང་། །མཉམ་རྗེས་ཐམས་ཅད་
དུ་སྟོང་པ་དང་སྙིང་རྗེ་མཉམ་པར་གནས་ནས། ། མཐོང་ཐོས་ཐམས་ཅད་ལ་
ཕན་པ་རྒྱ་ཆེན་པོ་ཐོགས་ནས་འགྲོ་བ་ཐམས་ཅད་ཀྱི་ཡིད་དུ་འོང་བར་གྱུར་
ཅིག །དུས་ དེ་ ནས་ འཁོར་ བ་ མ་ སྟོང་ གི་ བར་དུ་ ལྷུན་ གྱིས་ གྲུབ་
པས། །སེམས་ཅན་གྱི་དོན་འགྲུབ་ནས་སེམས་ཅན་ཐམས་ཅད་ལ་ཆོས་
འབའ་ཞིག་གིས་ཕན་ཐོགས་པར་གྱུར་ཅིག །ཟད་ཅིང་སྟོང་པར་གྱུར་ཅིག་
348

འཁོར་བ་ངན་སོང་གསུམ། ཞི་ཞིང་རླག་པར་གྱུར་ཅིག་ནག་པོ་བདུད་ཀྱི་སྡེ།
བདེ་ཞིང་སྐྱིད་པར་གྱུར་ཅིག་མཐའ་ཡས་སེམས་ཅན་རྣམས། དར་ཞིང་
རྒྱས་པར་གྱུར་ཅིག་གཙུག་ལག་དམ་པའི་ཆོས། སྐུ་ཚེ་རིང་བར་གྱུར་ཅིག་
བླ་མ་དགེ་བའི་བཤེས་གཉེན་རྣམས། །བདག་གིས་སྨོན་ལམ་འདི་བཏབ་
པས།། ཀུན་གྱི་སྨོན་ལམ་འགྲུབ་གྱུར་ཅིག། །།
349

བསྔོ་བ་དང་སྨོན་ལམ་ཐུན་མོང་མ་ཡིན་པ།
351

༄༅།། འཇིག་རྟེན་གྱི་འདྲེན་པ་བསླུ་བ་མེད་པའི་སྐྱབས་རྣམ་པ་གསུམ་
བདག་གཞན་གྱི་དོན་ཕུན་སུམ་ཚོགས་པ་ཅན་དེ་དགོངས་སུ་གསོལ། དགེ་
བའི་བཤེས་གཉེན་ཆེན་པོ་པ་དེས་མཐོ་རིས་དང་ཐར་པའི་ཆེད་དུ་དགེ་བའི་
རྩ་བ་ཅི་མཛད་པ་ཐམས་ཅད། ལྷག་པར་དགེ་བཤེས་ཆེན་པོ་དེའི་དོན་དུ་
དམིགས་ ནས་ བདག་ སོགས་ ལ་ སྦྱིན་ སོགས་ སྩལ་ བའི་ དགེ་ བ་ དང༌ །
གཞན་ཡང་བདག་སོགས་སེམས་ཅན་ཐམས་ཅད་ཀྱི་དགེ་བའི་རྩ་བ་ཅི་དང་
ཅི་བསགས་པ་དེ་དག་གིས་དགེ་བའི་བཤེས་གཉེན་དམ་པ་དེས་གཙོ་བྱས་
པའི་སེམས་ཅན་ཐམས་ཅད་འཆི་བ་བློ་བརྡེགས་སུ་དྲན་ནས་རྒས་རྒས་སུ་
སྡོད་བློ་མི་སྐྱེ་བའི་རྒྱུར་བསྔོ་བར་བགྱིའོ། །དགེ་བ་དང་སྡིག་པ་གང་ཡིན་ངོ་
ཤེས་ནས་དགེ་བ་ལ་འཇུག་ཅིང་སྡིག་པ་ལས་བཟློག་པའི་རྒྱུར་བསྔོ་བར་
བགྱིའོ། །འཁོར་བ་སྡུག་བསྔལ་དང་ཐར་པ་བདེ་བ་དམ་པར་ཤེས་པའི༔
དལ་འབྱོར་ད་ལན་ཙམ་མ་གཏོགས་མི་ཐོབ་པས་འདི་སྡིག་པའི་ངང་དུ་ཚེ་
ཟད་དུ་མི་འཇུག་པའི་བློ་མི་སྐྱེ་བའི= སྐྱབས་གནས་དཀོན་མཆོག་གསུམ་
མིན་པའི་ལོག་པ་ལ་དད་པ་སྐད་ཅིག་ཀྱང་མི་སྐྱེ་བའི༴ དམན་པ་མྱང་
འདས་ཀྱི་ལམ་སྟོན་པ་དང་དུག་གསུམ་ཡིད་བྱེད་ཀྱི་བླ་མ་དང་ནམ་ཡང་

འཕྲད་པར་མི་འགྱུར་བའི་རྒྱུར༴ བསླབ་པ་གསུམ་ལ་མི་སློབ་ཅིང་རྒྱལ་
བའི་ གསུང ་ རབ་ ལ་ ཐོས་ བསམ་ འགོག་ པའི་ གྲོགས་ དང་ མི་ འགྲོགས་
པའི༴ སངས་རྒྱས་པའི་ཐབས་གཞན་སྟོན་རྒྱུ་མེད་པར་ཤེས་པའི་རང་ངོ་
བལྟས་ཙམ་གྱིས་ཆོག་ཤེས་འཛིན་པ་དེ་འདྲ་བའི་རིགས་རྟག་ཏུ་མི་མཐོང་
བའི༴ རང་ཉིད་ས་ལམ་མཐོན་པོ་ཡིན་སྙམ་པའི་བློ་འཆང་ནས་མི་དགེ་བ་
བྱེད་པའི་གོ་འཕང་མི་ཐོབ་པའི༴ རྒྱལ་བའི་གསུང་རབ་ནས་འབྱུང་བའི་
སྡོམ་གསུམ་ གྱི་ གོ་མི་ཆོད་ ཀྱང་ རང་སར་ བློས་དཔྱད་ནས་འདུལ་བའི་
བསྟན་པ་ཡིན་པར་རློམས་ནས་ལུས་གདུང་བར་མི་བྱེད་པའི༴ གཞན་ངོ་ཚེ་
འདིར་ཆགས་ནས་ཐོས་པ་སོགས་ལ་འབུངས་ཀྱང་ལག་ལེན་ཁྱིམ་པ་བས་
དམན་པར་མི་བྱེད་པའི༴ ཚེ་འདིར་སྡིག་པ་ལ་འབད་ནས་ཡིན་པར་བསྟན་
པ་ཡིན་པར་མི་མོས་པའི༔ རང་གི་རྒྱུད་ལ་སྡོམ་པ་སྣ་རེ་ཙམ་ཡང་མེད་ཀྱང་
དད་ཟས་ལེན་པའི་ཆོས་པར་མི་སྐྱེ་བའི༴ སྡིག་རང་གིས་བྱེད་ནས་ཁག་
གཞན་ལ་འགེལ་བ་སོགས་གཡོ་སྒྱུའི་སྤྱོད་པ་མི་བྱེད་བའི༤ རང་ཆོས་དང་
མི་མཐུན་པར་ཤེས་ཀྱང་ད་དུང་གཞན་འཁྲུལ་དུ་འཇུག་ནས་རང་སྐྱོན་སྦེད་
པར་བྱེད་པ་ལ་དགའ་བའི་བློ་མི་སྐྱེ་བའི= ཚེ་སྟོང་ཟད་དུ་སོང་བ་ལ་སྡུག་
$54

བསྔལ་མེད་པར་ སྣམ་བུ་ ཁ་ དོག་དང༌ ཚོས་མ་ ལེགས་ པ་ ཙམ་ལ་ སྡུག་
བསྔལ་ཞག་སྐོར་ རེ་མི་སྐྱེ་བའི༴ སངས་ རྒྱས་ཀྱི་བསྟན་པ་དང་ཡོངས་
འཛིན་དམ་པ་མཇལ་ནས་ཆོས་བྱེད་པ་ལ་དགའ་སྤྲོ་མེད་པར་གོས་བཟང་
འབྱོར་པ་རེ་བྱུང་ན་དགའ་བ་ལ་བསམ་པའི་དགའ་བ་གོ་ལོག་མི་འབྱུང་
བའི༴ སྐྱེས་བུ་དམ་པའི་ཡོན་ཏན་དང་རྣམ་ཐར་མངོན་སུམ་ལ་མི་དད་པར་
རྫུན་མ་གཞན་མགོ་བསྐོར་བའི་ལྐོག་གྱུར་གྱི་ཡོན་ཏན་ཡོད་ཟེར་བའི་རྗེས་
སུ་མི་འཇུག་པའི༴ ཚིག་གི་ཕྱི་མོ་ཙམ་ཡང་མི་ཤེས་པར་གཞན་གྲོལ་བ་ལ་
སྦྱོར་བ་སྐད་ཟེར་ བའི་ ཆོས་ པ་ ལ་ ཡིད་མི་རྟོན་ པའི༴ གསུང་ རབ་དང་
འགལ་བའི་སྤྱོད་པ་བྱེད་ཀྱང་ད་དུང་ཕྱོགས་རིས་ཀྱི་དབང་གིས་འདི་དགོས་
ལྡན་གྱི་མཛད་པ་ཁྱད་པར་ཅན་ཡིན་སྙམ་པའི་བློ་མི་སྐྱེ་བའི༴ མདོར་ན་
མདོ་རྒྱུད་ནས་བླ་མའི་ཡོན་ཏན་བཤད་པ་དང་ལྡན་པའི་བླ་མ་ཡོངས་འཛིན་
ཞུ་བའི༴ དེ་ལ་མདོ་རྒྱུད་ནས་བཤད་པའི་དད་པ་ཟོལ་མེད་སྐྱེ་བའི༴ དེའི་
དྲུང་དེར་མདོ་རྒྱུད་ནས་བཤད་པའི་བྱང་ཆུང་ཀྱི་སེམས་བཟུང་བའི༔ དེ་
བཟུང་ནས་རྒྱལ་བའི་བཀའ་ལས་བྱུང་བའི་ལམ་བསྒོམ་པའི་རྒྱུར༴ ལམ་
དེ་ལ་གེགས་མེད་པར་རིམ་བཞིན་ས་བཅུ་བགྲོད་དེ་འཆི་མེད་ཀྱི་གོ་འཕང་

ཐོབ་བའི་རྒྱུར དེ་ཐོབ་ནས་རང་གཞན་གྱི་དོན་འབད་མེད་ལྷུན་གྲུབ་ཏུ་
འབྱུང་བའི༴ གནས་སྐབས་སུ་ཡང་རྟག་པར་སེམས་ཅན་ལ་ཆགས་སྡང་མི་
སྐྱེས་བའི༔ ཟས་ནོར་ལ་སེར་སྣ་ཆེ་ཞིང་ཕུང་ཁྲོལ་མི་བསྐྱེད་བའི༴ འདོད་
ཡོན་ལ་སྲེད་པ་ཆེ་ཞིང་དགེ་བ་ངང་གིས་ཆད་པ་དེ་འདྲ་མི་འབྱུང་བའི་ཆ
གཞན་ལ་སྙིང་རྗེ་མེད་པ་རྣམ་པར་འཚེ་བ་ཆོས་སུ་མི་སྨྲ་བའི༴ དགོས་མེད་
རྒྱུད་ལ་མི་སྐྱེ་བའི་ཁར་ཆོས་པ་འཇིག་རྟེན་པར་འཇུག་པའི་བློ་མི་སྐྱེ་བའི༴
རྒས་རྒས་སུ་དགེ་བ་བྱས་ནས་གདོང་ཤི་ཁར་སྡིག་པ་བྱེད་པ་དེ་འདྲ་མི་
འབྱུང་བའི༴ ཆོས་ཤེས་བཞིན་དྲེད་པོར་སོང་ནས་མི་དགེ་བ་བྱེད་པ་ལ་
སྙིང་ སྟོབས་ཆེར་འགྲོ་བ་དེ་ ལྟ་བུ་ མི་བྱེད་ པའི་ རྒྱུར་བསྔོ་བར་བགྱིའོ༔
བསམ་པ་ཚེ་འདི་འབའ་ཞིག་བསམས་ནས་དེ་སྒྲུབ་པའི་ཐབས་ཚེ་ཕྱི་མའི་
དོན་ ཡིན་ པ་ ལྟར་འཆོས་པའི་ཆོས་ པར་ མི་འགྱུར་བའི་རྒྱུར་བསྔོ་བར༔
ཆོས་བྱེད་ན་རང་དབང་མི་འདུས་ལ་ཆོས་མིན་བྱེད་པ་ལ་རང་དབང་ཐོབ་པ་
དེ་འདྲ་བར་མི་འགྱུར་བའི༴ སངས་རྒྱས་བསྒྲུབས་ན་ཤེས་ རབ་ཆུང་ལ་
དམྱལ་བ་བསྒྲུབས་ན་ཤེས་རབ་ཆེ་བ་དེ་ལྟ་བུ་མི་འབྱུང་བའི༴ ཐོས་བསམ་
སྒོམ་གསུམ་བྱེད་ན་ལོང་མེད་པར་སྲོག་གཅོད་མ་བྱིན་ལེན་མི་ཚངས་སྤྱོད་
༢ (y

བྱེད་ན་ལོང་ཡོད་པར་མི་འགྱུར་བའི༴ འདོད་ཡོན་ལ་དགོས་མེད་དྲན་པ་
ལ་ངོ་ཚ་ཞིང་འདོད་ཡོན་གྱི་ཕྱིར་ཁྱི་ལྟར་སྤྱོད་པ་ལ་ངོ་མི་ཚ་བའི་སྐྱེ་བ་མི་
ལེན་པའི= ཆུང་ནས་བཙུན་པ་བྱས། འགྲོགས་ས་དགེ་འདུན་དང་འགྲོགས།
བརྟེན་ས་བླ་མ་བསྟེན། ཆོས་བྱེད་པའི་ལུགས་ སུ་ བྱས་པ་ལ་ཤེས་པ་མི་
དགེ་བ་བྱེད་པ་གཞན་ལས་མཁས་པ། བསམ་པ་རང་གང་ཉེ་བའི་ཕྱོགས་
ཆ་བྱེད་པ། བློ་ཕུགས་ཆགས་སྡང་ལ་གཏད་པ། ཤི་ཁ་ཐོས་བསམ་སྒོམ་པ་
གང་གི་སྒོ་ནས་ཀྱང་ངས་འདི་བྱས་པ་དེ་ལེགས་འདུག་བསམ་རྒྱུ་མེད་པར་
དབང་མེད་དུ་ཧྲིལ་གྱིས་འཆི་བ་དེ་འདྲ་མི་འབྱུང་བའི༴ རང་གིས་རང་མགོ་
བསྐོར། རང་ལས་ ཀྱིས་ རང་བཅིངས། རང་ རྫུན་གྱིས་ རང་བསླུས། རང་
གདོན་གྱིས་རང་སྨྱོས་ནས་མཐར་ཐུག་མགོ་དཀར་ཧྲིལ་གྱིས་སོང་དུས་སྙིང་
ཚ་ཁམ་ཁམ་པ། སྐྱོ་ལྷང་ལྷང་བ། ཡི་མུག་གེ་བ་ཞིག་མི་འབྱུང་བའི་རྒྱུར་
བསྔོ་བར་བགྱིའོ། །
ཞེས་པ་འདི་ནི་ཐམས་ཅད་མཁྱེན་པ་ཀརྨ་པ་མི་བསྐྱོད་རྡོ་རྗེ་དགའ་བའི་དབྱངས་ཅན་བཟང་
པོ་ཞེས་མཚན་ཡོངས་སུ་གྲགས་པ་དེས་མཛད་པའོ།། །།སརྨ་མངྒ་ལཾ། །

འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པ་
ཞེས་བྱ་བ་བཞུགས་སོ། །

༄༅།། རྒྱ་གར་སྐད་དུ། ཨཱརྱ་མཉྫཤྲཱི་ནཱ་མ་སཾཧཱིཏི། བོད་སྐད་དུ།
འཕགས་ པ་ འཇམ་ དཔལ་ གྱི་ མཚན་ ཡང་ དག་ པར་ བརྗོད་ པ། འཇམ་
དཔལ་གཞོན་ནུར་གྱུར་པ་ལ་ཕྱག་འཚལ་ལོ། །དེ་ནས་དཔལ་ལྡན་རྡོ་རྗེ
འཆང་། །གདུལ་དཀའ་འདུལ་བ་རྣམས་ཀྱི་མཆོག །དཔའ་བོ་འཇིག་རྟེན་
གསུམ་ལས་རྒྱལ། །རྡོ་རྗེ་དབང་ཕྱུག་གསང་བའི་རྒྱལ། །པདྨ་དཀར་ ངོ་
རྒྱས་འདྲའི་སྤྱན། །པདྨ་རྒྱས་འདྲའི་ཞལ་མངའ་བ། །རང་གི་ལག་གིས་རྡོ་
རྗེ་མཆོག །ཡང་དང་ཡང་དུ་གསོར་བྱེད་པ། ། ཁྲོ་གཉེར་རིམ་པར་ལྡན་ལ་
སོགས། ། ལག་ན་རྡོ་རྗེ་མཐའ་ཡས་པ། །དཔའ་བོ་གདུལ་དཀའ་འདུལ་བ་
པོ། །འཇིགས་སུ་རུང་དང་དཔའ་བྱད་ཅན། །རྡོ་རྗེ་རྩེ་མོ་རབ་འཕྲོ་བ། །
རང་གི་ལག་གིས་གསོར་བྱེད་པ། །སྙིང་རྗེ་ཆེ་དང་ཤེས་རབ་དང་། །
ཐབས་ཀྱིས་འགྲོ་དོན་བྱེད་པའི་མཆོག །དགའ་མགུར་རངས་པའི་བསམ་
པ་ཅན། །ཁྲོ་བོའི་ལུས་ཀྱི་གཟུགས་ལྡན་པ། །སངས་རྒྱས་ཕྲིན་ལས་བྱེད་
པའི་མགོན། །ལུས་བཏུད་རྣམས་དང་ལྷན་ཅིག་ཏུ། །དེ་བཞིན་གཤེགས་པ་
བཅོམ་ལྡན་འདས། །རྫོགས་སངས་རྒྱས་ལ་ཕྱག་འཚལ་ཏེ། །ཐལ་མོ་སྦྱར་
བ་ བྱས་ནས་ནི། །སྤྱན་ སྔར་ འདུག་ སྟེ་ འདི་ སྐད་ གསོལ། །ཁྱབ་ བདག་
36()

བདག་ལ་སྨན་པ་དང༌། །བདག་དོན་བདག་ལ་ཐུགས་བརྩེའི་ཕྱིར། །སྒྱུ་
འཕྲུལ་དྲ་བས་མངོན་རྫོགས་པའི། །བྱང་ཆུབ་ཅི་ནས་བདག་ཐོབ་མཛོད། །
ཉོན་མོངས་པས་ནི་སེམས་དཀྲུགས་ཤིང༌། ། མི་ཤེས་འདམ་དུ་བྱིང་བ་
ཡི། །སེམས་ཅན་ཀུན་ ལ་ སྨན་པ་དང༌། །བླ་མེད་འབྲས་བུ་ཐོབ་བྱའི་
ཕྱིར། །རྫོགས་པའི་སངས་རྒྱས་བཅོམ་ལྡན་འདས། །འགྲོ་བའི་བླ་མ་སྟོན་
པ་པོ། །དམ་ཚིག་ཆེན་པོ་ དེ་ ཉིད་མཁྱེན། །དབང་པོ་བསམ་པ་མཁྱེན་
མཆོག་གི །བཅོམ་ལྡན་འདས་ཀྱི་ཡེ་ཤེས་སྐུ། །གཙུག་ཏོར་ཆེན་པོ་ཚིག་གི་
བདག ། ཡེ་ཤེས་སྐུ་སྟེ་རང་བྱུང་བ། །འཇམ་དཔལ་ཡེ་ཤེས་སེམས་དཔའ་
ཡི། །མཚན་ནི་ཡང་དག་བརྗོད་པའི་མཆོག །དོན་ཟབ་དོན་ནི་རྒྱ་ཆེ་ཞིང་།།
དོན་ ཆེན་ མཚུངས་ མེད་ རབ་ ཞི་ བ། །ཐོག་ མ་ བར་ དང་ མཐར་ དགེ་
བ། །འདས་པའི་སངས་རྒྱས་རྣམས་ཀྱིས་གསུངས། །མ་འོངས་རྣམས་
ཀྱང་གསུང་འགྱུར་ལ། །ད་ལྟར་བྱུང་བའི་རྫོགས་སངས་རྒྱས། །ཡང་དང་
ཡང་དུ་གསུང་བ་གང་། །རྒྱུད་ཆེན་སྒྱུ་འཕྲུལ་དྲྭ་བ་ལས། །རྡོ་རྗེ་འཆང་ཆེན་
གསང་ སྔགས་འཆང་། །དཔག་མེད་རྣམས་ ཀྱིས་ བཀའ་བཞིན་དུ། །གླུ་
དབྱངས་ གང་ལགས་ བཤད་དུ་ གསོལ། །མགོན་ པོ་ རྫོགས་ སངས་ རྒྱས་
361

ཀུན་གྱི། །གསང་འཛིན་ཅི་ནས་བདག་འགྱུར་ཕྱིར། །ངེས་པར་འབྱུང་གི་
བར་དུ་འདི། །བདག་གིས་བསམ་པ་བརྟན་པོས་གཟུང༌། །ཉོན་མོངས་མ་
ལུས་བསལ་བ་དང༌། །མི་ཤེས་མ་ལུས་སྤང་བའི་ཕྱིར། །བསམ་པའི་ཁྱད་
པར་ཇི་བཞིན་དུ། །སེམས་ཅན་རྣམས་ལ་བཤད་པར་འཚལ། །གསང་
དབང་ལག་ན་རྡོ་ རྗེ་ ཡིས། །དེ་བཞིན་གཤེགས་ལ་དེ་སྐད་དུ། །གསོལ་
ནས་ཐལ་མོ་སྦྱར་བྱས་ཏེ། །ལུས་བཏུད་ནས་ནི་སྤྱན་སྔར་འདུག །གསོལ་བ་
འདེབས་ པའི་ ཚོགས་ སུ་ བཅད་ པ་ བཅུ་ དྲུག་ གོ །དེ་ ནས་ བཅོམ་ ལྡན་ ཤཱཀྱ་
ཐུབ། །རྫོགས་ པའི་ སངས་ རྒྱས་ རྐང་གཉིས་མཆོག །ཉིད་ ཀྱི་ ཞལ་ནས་
ལྗགས་བཟང་བ། །རིང་ཞིང་ཡངས་པ་བརྐྱངས་མཛད་དེ། །འཇིག་རྟེན་
གསུམ་པོ་སྣང་བྱེད་ཅིང་། །བདུད་བཞིའི་དགྲ་རྣམས་འདུལ་བྱེད་པ། །
སེམས་ཅན་རྣམས་ཀྱི་ངན་སོང་གསུམ། །སྦྱོང་བར་བྱེད་པའི་འཛུམ་བསྟན་
ནས། ། ཚངས་པའི་ གསུང་ནི་སྙན་པ་ཡིས། །འཇིག་རྟེན་གསུམ་པོ་ཀུན་
བཀང་སྟེ། །ལག་ན་རྡོ་རྗེ་སྟོབས་པོ་ཆེ། །གསང་དབང་ལ་ནི་སླར་གསུངས་
པ། །སྙིང་རྗེ་ཆེ་དང་ལྡན་གྱུར་པས། །འགྲོ་ལ་ཕན་པའི་དོན་དུ་ཁྱོད། །ཡེ་
ཤེས་ལུས་ཅན་འཇམ་དཔལ་གྱི། །མིང་བརྗོད་པ་ནི་དོན་ཆེ་བ། །དག་པར་

བྱེད་ཅིང་ སྡིག་སེལ་བ། །ང་ལས་མཉན་པར་བརྩོན་པ་ནི། །ལེགས་སོ་
དཔལ་ལྡན་རྡོ་ རྗེ་ འཆང༌། །ལག་ན་རྡོ་ རྗེ་ ཁྱོད་ལེགས་སོ། །གསང་བའི་
བདག་པོ་དེ་ཕྱིར་ངས། །ཁྱོད་ལ་ལེགས་པར་བསྟན་པར་བྱ། །ཁྱོད་ནི་རྩེ་
གཅིག་ཡིད་ཀྱིས་ཉོན། །བཅོམ་ལྡན་དེ་ནི་ལེགས་ཞེས་གསོལ། །ལན་གྱི་
གསུང་ཚིགས་ སུ་ བཅད་ པ་ དྲུག་གོ །དེ་ ནས་ བཅོམ་ ལྡན་ ཤཱཀྱ་ ཐུབ། །གསང་
སྔགས་རིགས་ཆེན་ཐམས་ཅད་དང༌ ། གསང་སྔགས་རིག་སྔགས་འཆང་
བའི་ རིགས། །རིགས་ གསུམ་ ལ་ ནི་ རྣམ་ པར་ གཟིགས། །འཇིག་ རྟེན་
འཇིག་རྟེན་འདས་པའི་རིགས། །འཇིག་རྟེན་སྣང་བྱེད་རིགས་ཆེན་དང་། །
ཕྱག་རྒྱ་ཆེན་པོའི་ རིགས་མཆོག་དང༌། ། རིགས་ཆེན་ གཙུག་ཏོར་ཆེར་
གཟིགས་ནས། རིགས་དྲུག་ལ་གཟིགས་པའི་ཚིགས་སུ་བཅད་པ་གཉིས་སོ།། ཚིག་
གི་བདག་པོས་ཚིགས་སུ་བཅད། །གསང་སྔགས་རྒྱལ་པོ་དྲུག་ལྡན་ཞིང་། །
གཉིས་སུ་མེད་པར་འབྱུང་བ་དང་། ། མི་སྐྱེ་ཆོས་ཅན་འདི་གསུངས་པ། ། ཨ་
ཨཱ་ཨི་ཨཱི་ཨུ་ཨཱུ་ཨེ་ཨེ་ཨོ་ཨཽ་ཨཾ་ཨ༔ སྦྱིཏོ་ཧྲིདི། སྙིང་ལ་གནས། ཛཱན་མཱནྟིརཧཾ།
བུདྡྷེ། བུདྡྷནཾ། ཏུདྷ བཏྟི ནཱམ། ཨོཾ། བཛྲ་ ཏཱིཀྐཎ་དུ༔ཁ ཙྪེད། པྲ ཛྙཱ་ ཛཱན་
མུརྟ ཡེ། ཡེ་ཤེས་སྐུ་བདག་སངས་རྒྱས་ཏེ། ། སངས་རྒྱས་དུས་གསུམ་བཞུགས་རྣམས་

ཀྱིའོ།། ཨོ་རྡོ་རྗེ་རྣོན་པོ་སྡུག་བསྔལ་གཅོད། ཤེས་རབ་ཡེ་ཤེས་སྐུ་ཅན་ཏེ། ཛཱན་ ཀཱ ཡ་
ཝགཱི ཤུ ར་ ཨ ར པ ཙནཱཡ་ཏེ་ནམ། ཡེ་ཤེས་སྐུ་ཅན་གསུང་དབང་ཕྱུག །འགྲོ་བ་
སྨིན་བྱེད་ཁྱོད་ལ་འདུད། སྒྱུ་འཕྲུལ་དྲྭ་བས་མངོན་པར་རྫོགས་པར་བྱང་ཆུབ་པའི་རིམ་པ་
ཚིགས་ སུ་ བཅད་ པ་ གསུམ་ མོ། ། འདི་ ལྟར་ སངས་ རྒྱས་ བཅོམ་ ལྡན་
འདས། །རྫོགས་པའི་སངས་རྒྱས་ཨ་ལས་བྱུང་། ། ཨ་ནི་ཡིག་འབྲུ་ཀུན་གྱི་
མཆོག །དོན་ ཆེན་ ཡི་ གེ་ དམ་ པ་ ཡིན། །ཁོངས་ ནས་ འབྱུང་ བ་ སྐྱེ་ བ་
མེད། །ཚིག་ ཏུ་ བརྗོད་ པ་ སྤངས་ པ་ སྟེ། །བརྗོད་ པ་ ཀུན་ གྱི་ རྒྱུ་ ཡི་
མཆོག །ཚིག་ཀུན་རབ་ཏུ་ གསལ་བར་བྱེད། །མཆོད་པ་ཆེན་ པོ་ འདོད་
ཆགས་ཆེ། །སེམས་ཅན་ཐམས་ཅད་དགའ་བར་བྱེད། །མཆོད་པ་ཆེན་པོ་
ཞེ་སྡང་ཆེ། ། ཉོན་མོངས་ཀུན་གྱི་དགྲ་ཆེ་བ། །མཆོད་པ་ཆེན་པོ་གཏི་མུག་
ཆེ། །གཏི་མུག་བློ་སྟེ་གཏི་མུག་སེལ། ། མཆོད་པ་ཆེན་པོ་ཁྲོ་བ་ཆེ། ། ཁྲོ་བ་
ཆེན་པོ་དགྲ་ཆེ་བ། །མཆོད་པ་ཆེན་པོ་ཆགས་པ་ཆེ། །ཆགས་པ་ཐམས་ཅད་
སེལ་བར་བྱེད། །འདོད་པ་ཆེན་པོ་བདེ་བ་ཆེ། །དགའ་བ་ཆེན་པོ་མགུ་བ་
ཆེ། །གཟུགས་ ཆེ་ ལུས་ ཀྱང་ ཆེ་ བ་ སྟེ། ཁ་ དོག་ ཆེ་ ཞིང་ ལུས་ བོངས་
ཆེ། །མིང་ ཡང་ ཆེ་ ཞིང་ རྒྱ་ ཆེ་ བ། །དཀྱིལ་ འཁོར་ ཆེན་ པོ་ ཡངས་ པ་
364

ཡིན། །ཤེས་རབ་མཚོན་ཆེན་འཆང་བ་སྟེ། །ཉོན་མོངས་ལྕགས་ཀྱུ་ཆེ་བའི་
མཆོག །གྲགས་ཆེན་སྙན་གྲགས་ཆེན་པོ་སྟེ། །སྣང་བ་ཆེན་པོ་གསལ་བ་
ཆེ། །མཁས་པ་སྒྱུ་འཕྲུལ་ཆེན་པོ་འཆང༌། །སྒྱུ་འཕྲུལ་ཆེན་པོ་དོན་སྒྲུབ་
པ། །སྒྱུ་འཕྲུལ་ཆེན་པོའི་དགའ་བས་དགའ། །སྒྱུ་འཕྲུལ་ཆེན་པོའི་མིག་
འཕྲུལ་ཅན། །སྦྱིན་བདག་ཆེན་པོ་གཙོ་བོ་སྟེ། །ཚུལ་ཁྲིམས་ཆེན་པོ་འཆང་
བའི་མཆོག །བཟོད་ཆེན་འཆང་བ་བརྟན་པ་པོ། །བརྩོན་འགྲུས་ཆེན་པོ་
བརྟུལ་བ་ཡིན། །བསམ་གཏན་ཆེན་པོའི་ཏིང་འཛིན་གནས། །ཤེས་རབ་
ཆེན་པོའི་ལུས་འཆང་བ། །སྟོབས་པོ་ཆེ་ལ་ཐབས་ཆེ་བ། ། སྨོན་ལམ་ཡེ་
ཤེས་རྒྱ་མཚོ་སྟེ། །བྱམས་ཆེན་རང་བཞིན་དཔག་ཏུ་མེད། །སྙིང་རྗེ་ཆེན་པོ་
བློ་ཡི་མཆོག །ཤེས་རབ་ཆེན་པོ་བློ་ཆེན་ལྡན། །མཁས་པ་ཆེན་པོ་ཐབས་ཆེ་
བ། །རྫུ་འཕྲུལ་ཆེན་པོ་སྟོབས་དང་ལྡན། །ཤུགས་ཆེན་མགྱོགས་པ་ཆེན་པོ་
སྟེ། །རྫུ་འཕྲུལ་ཆེན་པོ་ཆེར་གྲགས་པ། །སྟོབས་ཆེན་ཕ་རོལ་གནོན་པ་
པོ། །སྲིད་ པའི་ རི་ བོ་ཆེན་པོ་འཇོམས། །མཁྲེགས་ཤིང་ རྡོ་ རྗེ་ ཆེན་པོ་
འཆང་། །དྲག་པོ་ཆེན་པོ་དྲག་ཤུལ་ཆེ། །འཇིགས་ཆེན་འཇིགས་པར་བྱེད་
པ་པོ། །མགོན་པོ་རིག་མཆོག་ཆེན་པོ་སྟེ། །བླ་མ་གསང་སྔགས་ཆེ་བའི་
3(དང

མཆོག །ཐེག་པ་ ཆེན་ པོའི་ ཚུལ་ ལ་ གནས། །ཐེག་པ་ ཆེན་ པོའི་ ཚུལ་ གྱི་
མཆོག །རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོའི་ཚིགས་སུ་བཅད་པ་བཅུ་བཞིའོ། །
སངས་རྒྱས་རྣམ་པར་སྣང་མཛད་ཆེ། །ཐུབ་པ་ཆེན་པོ་ཐུབ་ཆེན་ལྡན། །
གསང་སྔགས་ཚུལ་ཆེན་ལས་བྱུང་བ། །གསང་སྔགས་ཚུལ་ཆེན་བདག་ཉིད་
ཅན། །ཕ་རོལ་ཕྱིན་བཅུ་ཐོབ་པ་སྟེ། ། ཕ་རོལ་ཕྱིན་པ་བཅུ་ལ་གནས། ། ཕ་
རོལ་ཕྱིན་བཅུ་དག་པ་སྟེ། །ཕ་རོལ་ཕྱིན་པ་བཅུ་ཡི་ཚུལ། །མགོན་པོ་ས་
བཅུའི་དབང་ཕྱུག་སྟེ། །ས་བཅུ་ལ་ནི་གནས་པ་པོ། །ཤེས་བཅུ་རྣམ་དག་
བདག་ཉིད་ཅན། །ཤེས་བཅུ་རྣམ་དག་འཆང་བ་པོ། །རྣམ་པ་བཅུ་པོ་དོན་
བཅུའི་དོན། །ཐུབ་དབང་སྟོབས་བཅུ་ཁྱབ་པའི་བདག །ཀུན་གྱི་དོན་ནི་མ་
ལུས་བྱེད། །རྣམ་བཅུ་དབང་ལྡན་ཆེ་བ་པོ། །ཐོག་མ་མེད་པ་ སྤྲོས་མེད་
བདག །དེ་བཞིན་ཉིད་བདག་དག་པའི་བདག །བདེན་པར་སྨྲ་ཞིང་ཚིག་
མི་འགྱུར། །ཇི་སྐད་སྨྲས་པ་དེ་བཞིན་བྱེད། །གཉིས་སུ་མེད་དང་གཉིས་
མེད་སྟོན། །ཡང་དག་མཐའ་ལ་རྣམ་པར་གནས། །བདག་མེད་སེང་གེའི་
སྒྲ་དང་ལྡན། །མུ་སྟེགས་རི་དྭགས་ངན་འཇིགས་བྱེད། །ཀུན་ཏུ་འགྲོ་བའི་
དོན་ཡོད་སྟོབས། །དེ་བཞིན་གཤེགས་པའི་ཡིད་ལྟར་མགྱོགས། །རྒྱལ་བ་
356

རྣམ་རྒྱལ་དགྲ་ལས་རྒྱལ། །འཁོར་ལོས་སྒྱུར་བ་སྟོབས་པོ་ཆེ། །ཚོགས་ཀྱི་
སློབ་དཔོན་ཚོགས་ཀྱི་མཆོག །ཚོགས་རྗེ་ཚོགས་བདག་དབང་དང་ལྡན། །
མཐུ་ཆེན་གཅེས་པར་འཛིན་པ་སྟེ། །ཚུལ་ཆེན་གཞན་གྱི་དྲིང་མི་འཇོག །
ཚིག་རྗེ་ཚིག་བདག་སྨྲ་མཁས་པ། །ཚིག་ལ་དབང་བ་ཚིག་མཐའ་ཡས། །
ཚིག་བདེན་པ་དང་བདེན་པར་སྨྲ། ། བདེན་པ་བཞི་ནི་སྟོན་པ་པོ། །ཕྱིར་མི་
ལྡོག་པ་ཕྱིར་མི་འོང་། །འདྲེན་པ་རང་རྒྱལ་བསེ་རུའི་ཚུལ། །ངེས་འབྱུང་སྣ་
ཚོགས་ངེས་འབྱུང་བས། །འབྱུང་བ་ཆེན་པོ་རྒྱུ་གཅིག་པོ། །དགེ་སློང་དགྲ་
བཅོམ་ཟག་པ་ཟད། །འདོད་ཆགས་བྲལ་བ་དབང་པོ་ཐུལ། །བདེ་བ་རྙེད་
པས་འཇིགས་མེད་ཐོབ། །བསིལ་བར་གྱུར་པས་རྙོག་པ་མེད། །རིག་པ་
དང༌ ནི་ རྐང་ པར་ ལྡན། ། བདེ་ གཤེགས་ འཇིག་རྟེན་ རིག་ པའི་མཆོག །
བདག་ གིར་ མི་ འཛིན་ ངར་ མི་ འཛིན། །བདེན་ པ་ གཉིས་ ཀྱི་ ཚུལ་ ལ་
གནས། །འཁོར་བའི་ ཕ རོལ་མཐར་ སོན་པ། །བྱ་བ་བྱས་པ་སྐམ་སར་
གནས། །ཤེས་པ་འབའ་ཞིག་ངེས་གསལ་བ། །ཤེས་རབ་མཚོན་ཆས་རྣམ་
འཇོམས་པ། །དམ་ཆོས་ཆོས་རྒྱལ་གསལ་བར་ལྡན། །འཇིག་རྟེན་སྣང་
བར་བྱེད་པའི་མཆོག །ཆོས་ཀྱི་དབང་ཕྱུག་ཆོས་ཀྱི་རྒྱལ། །ལེགས་པའི་

ལམ་ནི་སྟོན་པ་པོ། །དོན་གྲུབ་བསམ་པ་འགྲུབ་པ་སྟེ། །ཀུན་ཏུ་རྟོག་པ་
ཐམས་ཅད་སྤངས། །རྣམ་པར་མི་རྟོག་དབྱིངས་མི་ཟད། །ཆོས་དབྱིངས་
དམ་པ་ཟད་མི་ཤེས། །བསོད་ནམས་ལྡན་པ་བསོད་ནམས་ཚོགས། །ཡེ་
ཤེས་ཡེ་ཤེས་འབྱུང་གནས་ཆེ། ། ཡེ་ཤེས་ལྡན་པ་ཡོད་མེད་ཤེས། །ཚོགས་
གཉིས་ཚོགས་ནི་བསགས་པ་པོ། །རྟག་པ་ཀུན་རྒྱལ་རྣལ་འབྱོར་ཅན། །
བསམ་གཏན་བསམ་བྱ་ བློ་ ལྡན་བདག །སོ་སོ་རང་རིག་མི་གཡོ་བ། །
མཆོག་གི་དང་པོ་སྐུ་གསུམ་འཆང༌། །སངས་རྒྱས་སྐུ་ལྔའི་བདག་ཉིད་
ཅན། །ཁྱབ་བདག་ཡེ་ཤེས་ལྔ་ཡི་བདག །སངས་རྒྱས་ལྔ་བདག་ཅོད་པན་
ཅན། །སྤྱན་ལྔ་ཆགས་པ་མེད་པ་འཆང་། །སངས་རྒྱས་ཐམས་ཅད་སྐྱེད་པ་
པོ། །སངས་རྒྱས་སྲས་པོ་དམ་པའི་མཆོག །ཤེས་པ་སྲིད་འབྱུང་སྐྱེ་གནས་
མེད། །ཆོས་ལས་འབྱུང་བ་སྲིད་པ་སེལ། །གཅིག་པུ་སྲ་མཁྲེགས་རྡོ་རྗེའི་
བདག །སྐྱེས་མ་ཐག་ཏུ་འགྲོ་བའི་བདག །ནམ་མཁའ་ལས་བྱུང་རང་བྱུང་
བ། །ཤེས་རབ་ཡེ་ཤེས་མེ་བོ་ཆེ། །འོད་ཆེན་རྣམ་པར་སྣང་བར་བྱེད། །ཡེ་
ཤེས་སྣང་བ་ལམ་མེ་བ། །འགྲོ་བའི་མར་མེ་ཡེ་ཤེས་སྒྲོན། །གཟི་བརྗིད་
ཆེན་པོ་འོད་གསལ་བ། །སྔགས་མཆོག་སྔགས་བདག་རིག་སྔགས་རྒྱལ། །

གསང་སྔགས་རྒྱལ་པོ་དོན་ཆེན་བྱེད། །གཙུག་ཏོར་ཆེན་པོ་རྨད་བྱུང་གཙུག།
ནམ་མཁའི་བདག་པོ་སྣ་ཚོགས་སྟོན། །སངས་རྒྱས་ཀུན་བདག་དངོས་པོ་
མཆོག །འགྲོ་ཀུན་དགའ་བའི་མིག་དང་ལྡན། །སྣ་ཚོགས་གཟུགས་ཅན་
སྐྱེད་ པ་པོ། །མཆོད་ ཅིང་ རྗེད་པ་དྲང་སྲོང་ཆེ། །རིག་གསུམ་འཆང་བ་
གསང་སྔགས་འཆང་། །དམ་ཚིག་ཆེན་པོ་གསང་སྔགས་འཛིན། །གཙོ་བོ་
དཀོན་མཆོག་གསུམ་འཛིན་པ། །ཐེག་པ་མཆོག་གསུམ་སྟོན་པ་པོ། །དོན་
ཡོད་ཞགས་པ་རྣམ་པར་རྒྱལ། །འཛིན་པ་ཆེན་པོ་རྡོ་ རྗེ་ ཞགས། །རྡོ་རྗེ་
ལྕགས་ཀྱུ་ཞགས་པ་ཆེ། །ཤིན་ཏུ་རྣམ་པར་དག་པ་ཆོས་དབྱིངས་ཡེ་ཤེས་ཀྱི་ཚིགས་
བཅད་རྐང་པས་དམན་པ་ཉི་ཤུ་རྩ་ལྔའོ།། རྡོ་རྗེ་འཇིགས་བྱེད་འཇིགས་པར་བྱེད།
ཁྲོ་བོའི་རྒྱལ་པོ་གདོང་དྲུག་འཇིགས། །མིག་དྲུག་ལག་དྲུག་སྟོབས་དང་
ལྡན། །ཀེང་རུས་མཆེ་བ་གཙིགས་པ་པོ། །ཧ་ལཱ་ཧ་ལཱ་གདོང་བརྒྱ་པ། །
གཤིན་རྗེ་གཤེད་པོ་བགེགས་ཀྱི་རྒྱལ། །རྡོ་རྗེ་ཤུགས་ཅན་འཇིགས་བྱེད་
པ། །རྡོ་རྗེ་དྲག་པོ་རྡོ་རྗེའི་སྙིང་། །སྒྱུ་འཕྲུལ་རྡོ་རྗེ་གསུས་པོ་ཆེ། །རྡོ་རྗེ་
ལས་སྐྱེས་རྡོ་རྗེའི་བདག །རྡོ་རྗེའི་སྙིང་པོ་མཁའ་འདྲ་བ། །མི་གཡོ་རལ་པ་
གཅིག་གིས་བསྒྲིངས། །གླང་ཆེན་ཀོ་རློན་གོས་སུ་གྱོན། །དྲག་ཆེན་ཧྭ་ཧྭ་
3(66)

ཞེས་སྒྲོགས་པ། །ཧཱི་ཧྲི་ཞེས་སྒྲོགས་འཇིགས་པར་བྱེད། ། གད་མོ་ཆེན་པོ་
གད་རྒྱངས་ཅན། །རྡོ་ རྗེ་ གད་མོ་ཆེར་ སྒྲོགས་ པ། །རྡོ་ རྗེ་ སེམས་ དཔའ་
སེམས་དཔའ་ཆེ། །རྡོ་རྗེ་རྒྱལ་པོ་བདེ་བ་ཆེ། །རྡོ་རྗེ་དྲག་པོ་དགའ་བ་ཆེ། །
Hurརྡོ་རྗེ་ཧཱུྃ་སྟེ་ ཧཱུཾ ཧཱུཾ་ཞེས་སྒྲོགས། །མཚོན་དུ་རྡོ་རྗེའི་མདའ་ཐོགས་པ། །རྡོ་རྗེ་
རལ་གྲིས་མ་ལུས་གཅོད། །རྡོ་རྗེ་ཀུན་འཆང་རྡོ་རྗེ་ཅན། །རྡོ་རྗེ་གཅིག་པུ་
གཡུལ་སེལ་བ། །རྡོ་རྗེ་འབར་བ་མིག་མི་བཟང༌། ། སྐྲ་ཡང་རྡོ་རྗེ་འབར་བ་
སྟེ། །རྡོ་ རྗེ་འབེབས་པ་འབེབས་པ་ཆེ། །མིག་བརྒྱ་པ་སྟེ་རྡོ་རྗེའི་མིག །
ལུས་ནི་རྡོ་རྗེའི་བ་སྤུ་ཅན། །རྡོ་རྗེའི་སྤུ་ནི་གཅིག་པུའི་ལུས། །སེན་མོ་སྐྱེས་
པ་རྡོ་རྗེའི་རྩེ། །རྡོ་རྗེ་སྙིང་པོ་པགས་པ་མཁྲེགས། །རྡོ་རྗེའི་འཕྲེང་ཐོགས་
དཔལ་དང་ལྡན། །རྡོ་རྗེའི་རྒྱན་གྱིས་བརྒྱན་པ་སྟེ། །གད་རྒྱངས་ཧཱ་ཧཱ་ངེས་
པར་སྒྲོགས། ། ཡི་གེ་དྲུག་པ་རྡོ་རྗེའི་སྒྲ། །འཇམ་དབྱངས་ཆེན་པོའི་སྒྲ་ཆེ་
བ། །འཇིག་ རྟེན་ གསུམ་ན་སྒྲ་ གཅིག་པ། །ནམ་མཁའི་མཐའ་ཀླས་ སྒྲ་
སྒྲོགས་པ། །སྒྲ་དང་ལྡན་པ་རྣམས་ཀྱི་མཆོག །མེ་ལོང་ཡེ་ཤེས་ཀྱི་ཚིག་བཅད་
རྐང་པ་དང་བཅས་པ་བཅུའོ།། ཡང་དག་བདག་མེད་དེ་བཞིན་ཉིད། །ཡང་དག་
མཐའ་སྟེ་ཡི་གེ་མེད། །སྟོང་ཉིད་སྨྲ་བའི་ཁྱུ་མཆོག་སྟེ། །ཟབ་ཅིང་རྒྱ་ཆེའི་

སྒྲ་སྒྲོགས་པ། །ཆོས་ཀྱི་དུང་སྟེ་སྒྲ་ཆེན་ལྡན། །ཆོས་ཀྱི་གཎྜི་སྒྲ་བོ་ཆེ། །མི་
གནས་མྱ་ངན་འདས་པ་པོ། །ཕྱོགས་བཅུའི་ཆོས་ཀྱི་རྔ་བོ་ཆེ། །གཟུགས་
མེད་གཟུགས་བཟང་དམ་པ་སྟེ། །སྣ་ཚོགས་གཟུགས་ཅན་ཡིད་ལས་སྐྱེས།།
གཟུགས་རྣམས་ཐམས་ཅད་སྣང་བའི་དཔལ། །གཟུགས་བརྙན་མ་ལུས་
འཆང་བ་པོ། །ཚུགས་པ་མེད་ཅིང་ཆེ་བར་གྲགས། །ཁམས་གསུམ་དབང་
ཕྱུག་ཆེན་པོ་སྟེ། །འཕཌ་ ལམ་ཤིན་ཏུ་མཐོ་ ལ་ གནས། །དར་བ་ཆེན་པོ་
ཆོས་ཀྱི་ཏོག །འཇིག་རྟེན་གསུམ་ན་གཞོན་ལུས་གཅིག །གནས་བརྟན་
རྒན་པོ་སྐྱེ་རྒུའི་བདག །སུམ་ཅུ་རྩ་ གཉིས་ མཚན་ འཆང་ བ། །སྡུག་ གུ་
འཇིག་ རྟེན་ གསུམ་ ན་ མཛེས། །འཇིག་ རྟེན་ ཤེས་ ལེགས་ སློབ་ དཔོན་
ཏེ། འཇིག་རྟེན་སློབ་དཔོན་འཇིགས་པ་མེད། །མགོན་སྐྱོབ་འཇིག་རྟེན་
ཡིད་གཅུགས་པ། །སྐྱབས་དང་སྐྱོབ་པ་བླ་ན་མེད། །ནམ་མཁའི་མཐའ་
ཀླས་ལོངས་སྤྱོད་པ། །ཐམས་ཅད་མཁྱེན་པའི་ཡེ་ཤེས་མཚོ། ། མ་རིག་སྒོ་
ངའི་སྦུབས་འབྱེད་པ། །སྲིད་པའི་དྲྭ་བ་འཇོམས་ པ་པོ། །ཉོན་མོངས་མ་
ལུས་ཞི་བྱེད་པ། །འཁོར་ བའི་ རྒྱ་ མཚོའི་ ཕ་རོལ་ཕྱིན། །ཡེ་ ཤེས་ དབང་
བསྐུར་ཅོད་པན་ཅན། །རྫོགས་ པའི་ སངས་རྒྱས་རྒྱན་དུ་ཐོགས། །སྡུག་

བསྔལ་གསུམ་གྱི་སྡུག་བསྔལ་ཞི། །གསུམ་སེལ་མཐའ་ཡས་གྲོལ་གསུམ་
ཐོབ། །སྒྲིབ་པ་ཀུན་ལས་ངེས་པར་གྲོལ། །མཁའ་ལྟར་མཉམ་པ་ཉིད་ལ་
གནས། །ཉོན་མོངས་དྲི་མ་ཀུན་ ལས་ འདས། །དུས་ གསུམ་དུས་མེད་
རྟོགས་པ་པོ། །སེམས་ཅན་ཀུན་གྱི་ཀླུ་ཆེན་པོ། །ཡོན་ཏན་ཐོད་ཅན་རྣམས་
ཀྱི་ཐོད། །ཉོན་མོངས་ཀུན་ལས་རྣམ་གྲོལ་བ། །ནམ་མཁའི་ལམ་ལ་རབ་
གནས་པ། །ཡིད་བཞིན་ནོར་བུ་ཆེན་པོ་འཆང་། །ཁྱབ་བདག་རིན་ཆེན་
ཀུན་གྱི་བདག །དཔག་བསམ་ཤིང་ཆེན་རྒྱས་པ་སྟེ། །བུམ་པ་བཟང་པོ་ཆེ་
བའི་མཆོག །བྱེད་པ་སེམས་ཅན་ཀུན་དོན་བྱེད། །ཕན་འདོད་སེམས་ཅན་
མཉེས་གཤིན་པ། །བཟང་ངན་ཤེས་ཤིང་དུས་ཤེས་ལ། །ཁྱབ་བདག་དམ་
ཤེས་དམ་ཚིག་ལྡན། །དུས་ཤེས་སེམས་ཅན་དབང་པོ་ཤེས། །རྣམ་གྲོལ་
གསུམ་ལ་མཁས་པ་པོ། ། ཡོན་ཏན་ལྡན་ཞིང་ཡོན་ཏན་ཤེས། །ཆོས་ཤེས
བཀྲ་ཤིས་བཀྲ་ཤིས་འབྱུང་། །བཀྲ་ཤིས་ཀུན་གྱི་བཀྲ་ཤིས་པ། །
གྲགས་པའི་བཀྲ་ཤིས་སྙན་གྲགས་དགེ། །དབུགས་འབྱིན་ཆེན་པོ་དག
སྟོན་ཆེ། །དགའ་ཆེན་རོལ་མོ་ཆེན་པོ་སྟེ། །བཀུར་སྟི་རིམ་གྲོ་ཕུན་སུམ་
ཚོགས། །མཆོག་ཏུ་དགའ་བ་གྲགས་བདག་དཔལ། །མཆོག་ལྡན་མཆོག་
༣72

སྦྱིན་གཙོ་བོ་སྟེ། །སྐྱབས་ཀྱི་དམ་པ་སྐྱབས་སུ་འོས། །འཇིག་རྟེན་དགྲ་སྟེ་
རབ་ཀྱི་མཆོག །འཇིགས་པ་མ་ལུས་སེལ་བ་པོ། །གཙུག་ཕུད་ཕུད་བུ་ལྕང་
ལོ་ཅན། །རལ་པ་མུཉྫཅོད་པན་ཐོགས། །གདོང་ལྔ་གཙུག་ཕུད་ལྔ་དང་
ལྡན། །ཟུར་ཕུད་ལྔ་པ་མེ་ཏོག་ཐོད། །མགོ་ཟླུམ་བརྟུལ་ཞུགས་ཆེན་པོ་
སྟེ། །ཚངས་པར་སྤྱོད་པ་བརྟུལ་ཞུགས་མཆོག །དཀའ་ཐུབ་མཐར་ཕྱིན་
དཀའ་ཐུབ་ཆེ། །གཙང་གནས་དམ་པ་གོ་ཏ་མ། །བྲམ་ཟེ་ཚངས་པ་ཚངས་
པ་ཤེས། །མྱ་ངན་འདས་པ་ཚངས་པ་ཐོབ། །གྲོལ་བ་ཐར་པ་རྣམ་གྲོལ་
ལུས། །རྣམ་གྲོལ་ཞི་བ་ཞི་བ་ཉིད། །མྱ་ངན་འདས་ཞི་མྱ་ངན་འདས། །
ལེགས་ པར་ མྱ་ ངན་ འདས་ དང༌ ཉེ། །བདེ་ སྡུག་ སེལ་ བ་ མཐར་ གྱུར་
པ། །ཆགས་ བྲལ་ ལུས་ ལས་ འདས་ པ་ པོ། །ཐུབ་ པ་ མེད་ པ་ དཔེ་མེད་
པ། ། མི་མངོན་མི་སྣང་གསལ་བྱེད་མིན། ། ཆ་མེད་ཀུན་འགྲོ་ཁྱབ་པ་པོ། །
ཕྲ་ཞིང་ཟག་མེད་ས་བོན་བྲལ། །རྡུལ་མེད་རྡུལ་བྲལ་དྲི་མ་མེད། །ཉེས་པ་
སྤངས་པ་སྐྱོན་མེད་པ། །ཤིན་ཏུ་སད་པ་སད་པའི་བདག །ཀུན་ཤེས་ཀུན་
རིག་དམ་པ་པོ། །རྣམ་པར་ཤེས་པའི་ཆོས་ཉིད་འདས། ། ཡེ་ཤེས་གཉིས་
མེད་ཚུལ་འཆང་བ། །རྣམ་པར་རྟོག་མེད་ལྷུན་གྱིས་གྲུབ། །དུས་གསུམ་

སངས་རྒྱས་ལས་བྱེད་པ། །སངས་རྒྱས་ཐོག་མ་ཐ་མ་མེད། །དང་པོའི་
སངས་རྒྱས་རིས་མེད་པ། །ཡེ་ཤེས་མིག་གཅིག་དྲི་མ་མེད། །ཡེ་ཤེས་ལུས་
ཅན་དེ་བཞིན་གཤེགས། །ཚིག་གི་ དབང་ ཕྱུག་སྨྲ་བ་ཆེ། །སྨྲ་བའི་སྐྱེས་
མཆོག་སྨྲ་བའི་རྒྱལ། །སྨྲ་བའི་དམ་པ་མཆོག་གི་གནས། ། སྨྲ་བའི་སེང་གེ་
ཚུགས་པ་མེད། །ཀུན་ཏུ་ལྟ་བ་མཆོག་ཏུ་དགའ། །གཟི་བརྗིད་ཕྲེང་བ་ལྟ་ན་
སྡུག །འོད་བཟང་འབར་བ་དཔལ་གྱི་བེའུ། །ལག་ན་འོད་འབར་སྣང་བ་
པོ། །སྨན་པ་ཆེ་མཆོག་གཙོ་བོ་སྟེ། །ཟུག་རྔུ་འབྱིན་པ་བླ་ན་མེད། །སྨན་
རྣམས་མ་ལུས་ལྗོན་པའི་ཤིང༌། །ནད་དོ་ཅོག་གི་ དགྲ་ཆེ་བ། །སྡུག་གུ་
འཇིག་རྟེན་གསུམ་གྱི་མཆོག །དཔལ་ལྡན་རྒྱུ་སྐར་དཀྱིལ་འཁོར་ཅན། །
ཕྱོགས་བཅུ་ནམ་མཁའི་མཐར་ཐུག་པར། །ཆོས་ཀྱི་རྒྱལ་མཚན་ལེགས་
པར་འཛུགས། །འགྲོ་ན་གདུགས་གཅིག་ཡངས་པ་སྟེ། །བྱམས་དང་སྙིང་
རྗེའི་དཀྱིལ་འཁོར་ཅན། །དཔལ་ལྡན་པདྨ་གར་ གྱི་བདག །ཁྱབ་བདག་
ཆེན་པོ་རིན་ཆེན་གདུགས། །སངས་རྒྱས་ཀུན་གྱི་གཟི་བརྗིད་ཆེ། །སངས་
རྒྱས་ཀུན་གྱི་སྐུ་འཆང་བ། །སངས་རྒྱས་ཀུན་གྱི་རྣལ་འབྱོར་ཆེ། །སངས་

རྒྱས་ཀུན་གྱི་བསྟན་པ་གཅིག །རྡོ་རྗེ་རིན་ཆེན་དབང་བསྐུར་དཔལ། །རིན་
ཆེན་ཀུན་བདག་དབང་ཕྱུག་སྟེ། །འཇིག་རྟེན་དབང་ཕྱུག་ཀུན་གྱི་བདག །
རྡོ་ རྗེ་ འཆང་བ་ཀུན་ གྱི་ རྗེ། །སངས་རྒྱས་ཀུན་གྱི་ཐུགས་ཆེ་བ། །སངས་
རྒྱས་ཀུན་གྱི་ཐུགས་ལ་གནས། ། སངས་རྒྱས་ཀུན་གྱི་སྐུ་ཆེ་བ། །སངས་
རྒྱས་ཀུན་གྱི་གསུང་ཡང་ཡིན། །རྡོ་རྗེ་ཉི་མ་སྣང་བ་ཆེ། །རྡོ་རྗེ་ཟླ་བ་དྲི་
མེད་འོད། །ཆགས་བྲལ་དང་པོ་ཆགས་པ་ཆེ། །ཁ་དོག་སྣ་ཚོགས་འབར་
བའི་ འོད། །རྡོ་ རྗེའི་ སྐྱིལ་ཀྲུང་ རྫོགས་ སངས་ རྒྱས། ། སངས་ རྒྱས་ འགྲོ་
བའི་ཆོས་འཛིན་པ། །དཔལ་ལྡན་སངས་རྒྱས་པདྨ་སྐྱེས།། ཀུན་མཁྱེན་ཡེ་
ཤེས་མཛོད་འཛིན་པ། །རྒྱལ་པོ་སྒྱུ་འཕྲུལ་སྣ་ཚོགས་འཆང་། །ཆེ་བ་
སངས་ རྒྱས་ རིག་ སྔགས་ འཆང་ ། །རྡོ་ རྗེ་ རྣོན་ པོ་ རལ་གྲི་ ཆེ། ། ཡི་གེ་
མཆོག་སྟེ་རྣམ་པར་དག །ཐེག་པ་ཆེན་པོ་སྡུག་བསྔལ་གཅོད།། མཚོན་ཆ་
ཆེན་པོ་རྡོ་རྗེ་ཆོས། །རྡོ་རྗེ་ཟབ་མོ་ཛི་ན་ཛིག །རྡོ་རྗེ་བློ་གྲོས་དོན་བཞིན་
རིག ། ཕ་ རོལ་ ཕྱིན་ པ་ ཀུན་ རྫོགས་ པ། །ས་ རྣམས་ ཀུན་ གྱི་ རྒྱན་ དང༌
ལྡན། །རྣམ་ པར་ དག་ པ་བདག་མེད་ ཆོས། །ཡང་ དག་ ཡེ་ཤེས་ཟླ་འོད་
བཟང་། །བརྩོན་ ཆེན་ སྒྱུ་ འཕྲུལ་དྲྭ་ བ་ སྟེ། །རྒྱུད་ ཀུན་ གྱི་ ནི་ བདག་ པོ་

མཆོག །རྡོ་ རྗེའི་ གདན་ནི་མ་ ལུས་ལྡན། །ཡེ་ཤེས་ སྐུ་རྣམས་མ་ལུས་
འཆང་། །ཀུན་ཏུ་ བཟང་ པོ་ བློ་གྲོས་ བཟང༌། ། ས་ཡི་ སྙིང་ པོ་ འགྲོ་ བ་
འཛིན། །སངས་རྒྱས་ཀུན་གྱི་སྙིང་པོ་ཆེ། །སྤྲུལ་པའི་འཁོར་ལོ་སྣ་ཚོགས་
འཆང་། །དངོས་པོ་ ཀུན་ གྱི་ རང་བཞིན་མཆོག །དངོས་པོ་ཀུན་གྱི་རང་
བཞིན་ འཛིན། ། སྐྱེ་མེད་ཆོས་ དེ་ སྣ་ ཚོགས་དོན། །ཆོས་ ཀུན་ངོ་བོ་ཉིད་
འཆང་བ། །ཤེས་རབ་ཆེན་པོས་སྐད་ཅིག་ལ། །ཆོས་ཀུན་ཁོང་དུ་ཆུད་པ་
འཆང༌། །ཆོས་ཀུན་མངོན་པར་རྟོགས་པ་སྟེ། །ཐུབ་པ་བློ་མཆོག་འབྱུང་
བའི་ མཐའ། །མི་གཡོ་རབ་ཏུ་དང་བའི་བདག །རྫོགས་པའི་སངས་རྒྱས་
བྱང་ཆུབ་འཆང་། །སངས་རྒྱས་ཀུན་གྱི་མངོན་སུམ་པ། ། ཡེ་ཤེས་མེ་ལྕེ་
སོ་སོར་གཟིགས་པའི་ཡེ་ཤེས་ཀྱི་ཚིགས་སུ་བཅད་པ་བཞི་
འོད་རབ་གསལ། །
བཅུ་ རྩ་གཉིས་སོ། །འདོད་ པའི་དོན་གྲུབ་དམ་པ་སྟེ། །ངན་སོང་ཐམས་
ཅད་རྣམ་ སྦྱོང་བ། །མགོན་ པོ་ སེམས་ཅན་ ཀུན་ གྱི་མཆོག །སེམས་ཅན་
ཐམས་ཅད་རབ་གྲོལ་བྱེད། །ཉོན་མོངས་གཡུལ་དུ་གཅིག་དཔའ་བ། ། མི་
ཤེས་དགྲ་ཡི་དྲེགས་པ་འཇོམས། །བློ་ལྡན་སྒེག་འཆང་དཔལ་དང་ལྡན།།
བརྟན་པོ་མི་སྡུག་གཟུགས་འཆང་བ། །ལག་པ་བརྒྱ་པོ་ཀུན་བསྐྱོད་ཅིང༌།།

གོམ་པའི་སྟབས་ཀྱིས་གར་བྱེད་པ། །དཔལ་ལྡན་ལག་པ་བརྒྱས་གང་ལ།།
ནམ་མཁའ་ཁྱབ་པར་གར་བྱེད་པ། །ས་ཡི་དཀྱིལ་འཁོར་བཞི་ཡི་ཁྱོན།།
རྐང་པ་ཡ་གཅིག་མཐིལ་གྱིས་གནོན། །རྐང་མཐེབ་སེན་མོའི་ཁྱོན་གྱིས་
ཀྱང་། །ཚངས་པའི་ཡུལ་ས་རྩེ་ནས་གནོན། །དོན་གཅིག་གཉིས་མེད་ཆོས་
ཀྱི་དོན། །དམ་པའི་དོན་ནི་འཇིག་པ་མེད། །རྣམ་རིག་སྣ་ཚོགས་གཟུགས་
དོན་ཅན། །སེམས་དང་རྣམ་ཤེས་ རྒྱུད་ དང་ ལྡན། །དངོས་ དོན་མ་ ལུས་
རྣམས་ལ་དགའ། །སྟོང་པ་ཉིད་དགའ་འདོད་ཆགས་བློ། །སྲིད་པའི་འདོད་
ཆགས་སོགས་སྤངས་པ། །སྲིད་གསུམ་དགའ་བ་ཆེན་པོ་པ། །སྤྲིན་དཀར་
དག་ པ་ བཞིན་དུ་ དཀར། ། འོད་ བཟང་ སྟོན་ ཀའི་ ཟླ་བའི་འོད། །ཉི་མ་
འཆར་ཀའི་དཀྱིལ་ལྟར་མཛེས། །སེན་མོའི་འོད་ནི་ཤས་ཆེར་དམར། །
ཅོད་པན་བཟང་པོ་མཐོན་ཀའི་རྩེ། །སྐུ་མཆོག་མཐོན་ཀ་ཆེན་པོ་འཆང་། །
ནོར་ བུ་ ཆེན་ པོ་ འོད་ ཆགས་ དཔལ། །སངས་ རྒྱས་ སྤྲུལ་ པའི་ རྒྱན་ དང་
ལྡན། །འཇིག་ རྟེན་ ཁམས་ བརྒྱ་ ཀུན་ བསྐྱོད་ པ། །རྫུ་ འཕྲུལ་ རྐང་ པའི་
སྟོབས་ཆེན་ལྡན། །དེ་ཉིད་དྲན་པ་ཆེན་པོ་འཆང༌། །དྲན་པ་བཞི་པོ་ཏིང་
འཛིན་རྒྱལ། །བྱང་ཆུབ་ཡན་ལག་མེ་ཏོག་སྤོས། །དེ་བཞིན་གཤེགས་པའི་

ཡོན་ཏན་མཚོ། །ལམ་གྱི་ཡན་ལག་ བརྒྱད་ ཚུལ་ རིག །ཡང་དག་སངས་
རྒྱས་ལམ་རིག་པ། །སེམས་ཅན་ཀུན་ལ་ཤས་ཆེར་ཆགས། །ནམ་མཁའ་
ལྟ་བུར་ཆགས་པ་མེད། །སེམས་ཅན་ཀུན་གྱི་ཡིད་ལ་འཇུག །སེམས་ཅན་
ཀུན་གྱི་ཡིད་ལྟར་མགྱོགས། །སེམས་ཅན་ཀུན་གྱི་དབང་དོན་ཤེས། །
སེམས་ཅན་ཀུན་གྱི་ཡིད་འཕྲོག་པ། །ཕུང་པོ་ལྔ་དོན་དེ་ཉིད་ཤེས། །རྣམ་
དག་ཕུང་པོ་ལྔ་འཆང་བ། །ངེས་འབྱུང་ཀུན་གྱི་མཐའ་ལ་གནས། །ངེས་
པར་འབྱུང་བ་ཀུན་ལ་མཁས། །ངེས་འབྱུང་ཀུན་གྱི་ལམ་ལ་གནས། །ངེས་
པར་འབྱུང་བ་ཀུན་སྟོན་པ། །ཡན་ལག་བཅུ་གཉིས་སྲིད་རྩ་བཏོན། །དག་
པ་རྣམ་པ་བཅུ་གཉིས་འཆང་། །བདེན་བཞིའི་ཚུལ་གྱི་རྣམ་པ་ཅན། །ཤེས་
པ་བརྒྱད་པོ་རྟོགས་པ་འཆང་། །བདེན་དོན་རྣམ་པ་བཅུ་གཉིས་ལྡན། །དེ་
ཉིད་རྣམ་པ་བཅུ་དྲུག་རིག །རྣམ་པ་ཉི་ཤུས་བྱང་ཆུབ་པ། །རྣམ་པ་སངས་
རྒྱས་ཀུན་རིག་མཆོག །སངས་རྒྱས་ཀུན་གྱི་སྤྲུལ་པའི་སྐུ། །བྱེ་བ་དཔག་
མེད་འགྱེད་པ་པོ། །སྐད་ཅིག་ཐམས་ཅད་མངོན་པར་རྟོགས། །སེམས་ཀྱི་
སྐད་ཅིག་དོན་ཀུན་རིག །ཐེག་པ་སྣ་ཚོགས་ཐབས་ཚུལ་གྱིས། །འགྲོ་བའི་
དོན་ལ་རྟོགས་པ་པོ། །ཐེག་པ་གསུམ་གྱི་ངེས་འབྱུང་ལ། །ཐེག་པ་གཅིག་
༣78

གི་འབྲས་བུར་གནས། །ཉོན་མོངས་ཁམས་རྣམས་དག་པའི་བདག །ལས་
ཀྱི་ཁམས་རྣམས་ཟད་བྱེད་པ། །ཆུ་བོ་རྒྱ་མཚོ་ཀུན་ལས་བརྒལ། །སྦྱོར་
བའི་དགོན་པ་ལས་བྱུང་བ། །ཉོན་མོངས་ཉེ་བ་ཀུན་ཉོན་མོངས། །བག་
ཆགས་ བཅས་ པ་ གཏན་ སྤངས་ པ། ། སྙིང་ རྗེ་ ཆེ་ དང༌ ཤེས་ རབ་
ཐབས། །དོན་ཡོད་འགྲོ་བའི་དོན་བྱེད་པ། །འདུ་ཤེས་ཀུན་གྱི་དོན་སྤངས་
ཤིང༌། །རྣམ་ཤེས་དོན་ནི་འགོག་པར་བྱེད། །སེམས་ཅན་ཀུན་ཡིད་ཡུལ་
དང་ལྡན། །སེམས་ཅན་ཀུན་གྱི་ཡིད་རིག་པ། །སེམས་ཅན་ཀུན་གྱི་ཡིད་
ལ་གནས། །དེ་དག་སེམས་དང་མཐུན་པར་འཇུག །སེམས་ཅན་ཀུན་ཡིད་
ཚིམ་ པར་ བྱེད། ། སེམས་ཅན་ཀུན་གྱི་ཡིད་དགའ་བ། །གྲུབ་པ་ མཐར་
ཕྱིན་འཁྲུལ་པ་མེད། །ནོར་བ་ཐམས་ཅད་རྣམ་པར་སྤངས། །དོན་གསུམ་
ཐེ་ཚོམ་མེད་པའི་བློ། །ཀུན་དོན་ཡོན་ཏན་གསུམ་གྱི་བདག །ཕུང་པོ་ལྔ་
དོན་ དུས་ གསུམ་དུ། །སྐད་ ཅིག་ ཐམས་ ཅད་ བྱེ་ བྲག་ ཕྱེད། །སྐད་ཅིག་
གཅིག་གིས་རྫོགས་སངས་རྒྱས། །སངས་རྒྱས་ཀུན་གྱི་རང་བཞིན་འཆང་། །
ལུས་མེད་ལུས་ཏེ་ལུས་ཀྱི་མཆོག །ལུས་ཀྱི་མཐའ་ནི་རྟོགས་པ་པོ། །

གཟུགས་ རྣམས་ སྣ་ ཚོགས་ ཀུན་ ཏུ་ སྟོན། །ནོར་ བུ་ ཆེན་ པོ་ རིན་ ཆེན་
ཏོག །མཉམ་པ་ཉིད་ཀྱི་ཡེ་ཤེས་ཀྱི་ཚིགས་བཅད་ཉི་ཤུ་རྩ་བཞིའོ། །སངས་རྒྱས་ཀུན་
གྱིས་རྟོགས་བྱ་བ། །སངས་རྒྱས་བྱང་ཆུབ་བླ་ན་མེད། །གསང་སྔགས་ལས་
བྱུང་ཡི་གེ་མེད། །གསང་སྔགས་ཆེན་པོ་རིགས་གསུམ་པ། །གསང་སྔགས་
དོན་ཀུན་སྐྱེད་པ་པོ། །ཐིག་ལེ་ཆེན་པོ་ཡི་གེ་མེད། ། སྟོང་པ་ཆེན་པོ་ཡི་གེ་
ལ། །ཐིག་ལེ་སྟོང་པ་ཡི་གེ་བརྒྱ།། རྣམ་པ་ཀུན་ལྡན་རྣམ་པ་མེད། །བཅུ་
དྲུག་ཕྱེད་ཕྱེད་ཐིག་ལེ་འཆང་། །ཡན་ལག་མེད་པའི་རྩིས་ལས་འདས། །
བསམ་གཏན་བཞི་པའི་རྩེ་མོ་ཅན། །བསམ་གཏན་ཡན་ལག་ཀུན་ཤེས་
ཤིང༌། །ཏིང་འཛིན་རིགས་དང་རྒྱུད་རིག་པ། །ཏིང་འཛིན་ལུས་ཅན་ལུས་
ཀྱི་མཆོག །ལོངས་སྤྱོད་རྫོགས་སྐུ་ཀུན་གྱི་རྒྱལ། །སྤྲུལ་པའི་སྐུ་སྟེ་སྐུ་ཡི་
མཆོག །སངས་རྒྱས་སྤྲུལ་པའི་རྒྱུད་འཆང་བ། །ཕྱོགས་བཅུར་སྤྲུལ་པ་སྣ་
ཚོགས་འགྱེད། །ཇི་བཞིན་འགྲོ་བའི་དོན་བྱེད་པ། །ལྷ་དང་ལྷ་དབང་ལྷ་
ཡི་ལྷ། །ལྷ་ཡི་དབང་པོ་ལྷ་མིན་བདག །འཆི་མེད་དབང་པོ་ལྷ་ཡི་བླ། །
འཇོམས་ བྱེད་ འཇོམས་བྱེད་ དབང་ ཕྱུག་ པོ། ། སྲིད་ པའི་ དགོན་ པ་ ལས་
བརྒལ་བ། །སྟོན་པ་གཅིག་པུ་འགྲོ་བའི་བླ། །འཇིག་རྟེན་ཕྱོགས་བཅུར་

རབ་གྲགས་པ། །ཆོས་ཀྱི་སྦྱིན་བདག་ཆེ་བ་པོ། །བྱམས་པའི་གོ་ཆ་ཆས་པ་
སྟེ། །སྙིང་ རྗེ་ ཡི་ ནི་ ཡ་ ལད་ བགོས།། ཤེས་ རབ་ རལ་ གྱི་ མདའ་ གཞུ་
ཐོགས། །ཉོན་ མོངས་ མི་ ཤེས་ གཡུལ་ ངོ༌ སེལ། །དཔའ་ བོ་ བདུད་ དགྲ་
བདུད་འདུལ་བ། །བདུད་བཞིའི་འཇིགས་པ་སེལ་བར་བྱེད། །བདུད་ཀྱི་
དཔུང་ རྣམས་ ཕམ་ བྱེད་ པ། །རྫོགས་ པའི་ སངས་ རྒྱས་ འཇིག་ རྟེན་
འདྲེན། །མཆོད་འོས་བསྟོད་འོས་ཕྱག་གི་གནས། །རྟག་ཏུ་རི་མོར་བྱ་བའི་
འོས། །བཀུར་འོས་ རྗེད་ པར་ བྱ་བའི་མཆོག །ཕྱག་བྱར་འོས་པ་བླ་མའི་
རབ། །འཇིག་ རྟེན་ གསུམ་ པོ་ གོམ་ གཅིག་ བགྲོད།། མཁའ་ ལྟར་ མཐའ་
མེད་རྣམ་པར་གནོན། །གསུམ་ རིག་ གཙང་མ་དག་པ་སྟེ། །མངོན་ཤེས་
དྲུག་ལྡན་ རྗེས་དྲན་དྲུག །བྱང་ཆུབ་སེམས་དཔའ་སེམས་དཔའ་ཆེ། །རྫུ་
འཕྲུལ་ ཆེན་ པོ་ འཇིག་ རྟེན་ འདས། །ཤེས་ རབ་ ཕ་ རོལ་ ཕྱིན་ པའི་
མཐའ། །ཤེས་རབ་ཀྱིས་ནི་དེ་ཉིད་ཐོབ། །བདག་རིག་གཞན་རིག་ཐམས་
ཅད་པ། །ཀུན་ལ་ཕན་པ་གང་ཟག་མཆོག །དཔེར་བྱ་ཀུན་ལས་འདས་པ་
སྟེ། །ཤེས་དང་ཤེས་བྱའི་བདག་པོ་མཆོག །གཙོ་བོ་ཆོས་ཀྱི་སྦྱིན་བདག་
སྟེ། །ཕྱག་རྒྱ་བཞི་པོའི་དོན་སྟོན་པ། །འགྲོ་བའི་བསྙེན་བསྐུར་གནས་ཀྱི་

མཆོག །ངེས་འབྱུང་གསུམ་པོ་བགྲོད་རྣམས་ཀྱི། །དོན་གྱི་དམ་པ་རྣམ་དག་
དཔལ། །འཇིག་ རྟེན་ གསུམ་ན་ སྐལ་ བཟང་ ཆེ། །དཔལ་ ལྡན་ འབྱོར་ པ་
ཀུན་བྱེད་པ། །འཇམ་དཔལ་དཔལ་དང་ལྡན་པའི་མཆོག །བྱ་བ་གྲུབ་པའི་ཡེ་
ཤེས་ ཀྱི་ ཚོགས་ སུ་ བཅད་ པ་ བཅོ་ ལྔའོ།། མཆོག་ སྦྱིན་ རྡོ་ རྗེ་ མཆོག་ ཁྱོད་
འདུད། །ཡང་དག་མཐར་གྱུར་ཁྱོད་ལ་འདུད། །སྟོང་ཉིད་སྙིང་པོ་ཁྱོད་ལ་
འདུད། །སངས་རྒྱས་བྱང་ཆུབ་ཁྱོད་ལ་འདུད། །སངས་རྒྱས་ཆགས་པ་ཁྱོད་
ལ་འདུད། །སངས་རྒྱས་འདོད་ལ་ཕྱག་འཚལ་འདུད། །སངས་རྒྱས་དགྱེས་
པ་ཁྱོད་ལ་འདུད། །སངས་རྒྱས་རོལ་ལ་ཕྱག་འཚལ་འདུད། །སངས་རྒྱས་
འཛུམ་པ་ཁྱོད་ལ་འདུད། །སངས་རྒྱས་བཞད་ལ་ཕྱག་འཚལ་འདུད། །
སངས་རྒྱས་གསུང་ཉིད་ཁྱོད་ལ་འདུད། །སངས་རྒྱས་ཐུགས་ལ་ཕྱག་འཚལ་
འདུད། །མེད་པ་ལས་འབྱུང་ཁྱོད་ལ་འདུད། །སངས་རྒྱས་འབྱུང་བ་ཁྱོད་
ལ་འདུད། །ནམ་མཁའ་ལས་བྱུང་ཁྱོད་ལ་འདུད། ། ཡེ་ཤེས་ལས་བྱུང་ཁྱོད་
ལ་འདུད། །སྒྱུ་འཕྲུལ་དྲྭ་བ་ཁྱོད་ལ་འདུད། ། སངས་རྒྱས་རོལ་སྟོན་ཁྱོད་ལ་
འདུད། །ཐམས་ཅད་ཐམས་ཅད་ཁྱོད་ལ་འདུད། །ཡེ་ཤེས་སྐུ་ཉིད་ཁྱོད་ལ་
འདུད། །དེ་བཞིན་གཤེགས་པ་ལྔའི་ཡེ་ཤེས་ཀྱི་བསྟོད་པ་ཚིགས་བཅད་ལྔའོ།། ཨོཾ་སརྦ་

དྷརྨ་ བྷ་ ཝ སྲ བྷ ཝ། ཝི ཤུདྡྷཝཛྲ ། ཨ་ ཨཱ་ ཨ་ པྲཀྲྀ ཏི་ པ རི
ཤུདྡྷ ། སརྦ་དྷརྨཱཡ དུཏ། སརྦ་ཏཐཱགཏ། ཨོ་ཆོས་ཐམས་ཅད་དངོས་པོ་མེད་པར་
རང་བཞིན་རྣམ་པར་དག་པའི་རྡོ་རྗེ། ཨ་ཨཱ་ཨོཾ་ཨ༔ རང་བཞིན་ཡོངས་སུ་དག་པའི་ཆོས་
ཐམས་ཅད་འདི་ལྟ་སྟེ། ཛཱན་ ཀཱ ཡ་མཉྫའི་ པ རི ཤུདྡྷི་ཏཱམུཔཱ ད ཡེ ཏི། ཨ་ཨཱ༔ དེ་
བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་སྐུ་འཇམ་དཔལ་ཡོངས་སུ་དག་པར་གཟུང་
བར་བྱའོ་ཞེས། ཨ་ཨཱ ། སརྦ་ཏཐཱགཏ་ཧྲིདཡ་ཧར་ཧར། ཨོཾ་ཧཱུྃ་ཧཱུྃ༔ དེ་བཞིན་
གཤེགས་པ་ཐམས་ཅད་ཀྱི་སྙིང་པོ་ཧར་ཧར། ཨོཾ་ཧཱུྃ་ཧཱུྃ༔ བྷག་ཝཱན་ཛྷཱན་མཱུཏི་ཝཱ
གིཤཱར། མཧཱ་ཝཙ་སརྦ་དྷརྨ་གགནཱམལ་སུཔརིཤུདྡྷ་དྷརྨ་དྷཏུ་ཛཱན་གནྡྷ་ཨ།
བཅོམ་ལྡན་འདས་ཀྱི་ཡེ་ཤེས་སྐུ། །གསུང་གི་དབང་ཕྱུག་སྨྲ་བ་ཆེ། །ཆོས་ཀུན་ནམ་མཁའི་
དྲི་མ་མེད། །ཤིན་ཏུ་ཡོངས་སུ་དག་པ་ཡི། །ཆོས་དབྱིངས་ཡེ་ཤེས་སྙིང་ པོ་ ཨཱ༔ སྔགས་
དགོད་པའོ། །དེ་ནས་དཔལ་ལྡན་རྡོ་རྗེ་འཆང་། །དགའ་ཞིང་མགུ་ནས་ཐལ་
མོ་སྦྱར། །མགོན་པོ་བཅོམ་ལྡན་དེ་བཞིན་གཤེགས། །རྫོགས་སངས་རྒྱས་
ལ་ཕྱག་འཚལ་ནས། །དེ་ནི་མགོན་པོ་གསང་བའི་བདག ། ལག་ན་རྡོ་རྗེ་ཁྲོ་
བོའི་རྒྱལ། །སྣ་ཚོགས་ གཞན་དང་ལྷན་ཅིག་ཏུ། །གསང་ བསྟོད་ནས་ནི་
ཚིག་འདི་གསོལ། །མགོན་པོ་བདག་ཅག་ཡི་རང་ངོ༌། །ལེགས་སོ་ལེགས་

སོ་ ལེགས་ པར་ གསུངས། །རྣམ་ གྲོལ་ འབྲས་ བུ་ འཚལ་ བ་ ཡི།འགྲོ་ བ་
མགོན་མེད་རྣམས་དང་ནི། །བདག་ཅག་ ཡང་ དག་ རྫོགས་ པ་ཡི། །བྱང་
ཆུབ་ཐོབ་པའི་དོན་ཆེན་མཛད། །སྒྱུ་འཕྲུལ་དྲྭ་བའི་ཚུལ་བསྟན་པ། །འདི་
ནི་རྣམ་དག་ལེགས་པའི་ལམ། །ཟབ་ཅིང་ཡངས་ལ་རྒྱ་ཆེ་སྟེ། །དོན་ཆེན་
འགྲོ་བའི་དོན་བྱེད་པ། །སངས་རྒྱས་རྣམས་ཀྱི་ཡུལ་འདི་ནི། །རྫོགས་པའི་
སངས་རྒྱས་ཀུན་གྱིས་བཤད། །བཅོམ་ལྡན་འདས་འཇམ་དཔལ་ཡེ་ཤེས་
སེམས་དཔའི་དོན་དམ་པའི་མཚན་ཡང་དག་པར་བརྗོད་པ། བཅོམ་ལྡན་
འདས་དེ་བཞིན་གཤེགས་པ་ཤཱཀྱ་ཐུབ་པས་གསུངས་པ་ རྫོགས་སོ། །རྒྱ་
གར་གྱི་མཁན་པོ་ཤྲདྡྷཀར་ཝརྨ་དང༌། ཀ་མ་ལ་གུཔྟ་དང༌། ཞུ་ཆེན་གྱི་ལོ་ཙ་བ་རིན་ཆེན་
བཟང་པོས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །། སརྦ་མངྒ་ལཾ།།
584

ཆོས་སྐྱོང་སྤྱི་ལ་འབུལ་བ།

༄༅།། རཾ་ ཡཾ ཁཾ། ཨོ་ ཨཱཿཧཱུྃ། ཧཱུྃ། བླ་ མ་ ཡི་ དམ་ མཁའ་ འགྲོ་ ཆོས་ སྐྱོང་
རྣམས། །འདིར་ གཤེགས་ དགྱེས་ པའི་ གདན་ ལ་ བཞུགས་ སུ་ གསོལ། །
བྱིན་རླབས་ཀློང་ཡངས་རྩ་བརྒྱུད་བླ་མ་དང༌། །དངོས་གྲུབ་སྤྲིན་འཁྲིགས་
ཡི་དམ་ཞི་ཁྲོའི་ལྷ། །དགོས་འདོད་ཆར་འབེབས་དཔའ་བོ་མཁའ་འགྲོའི་
ཚོགས། །མཆོད་གཏོར་འདི་བཞེས་བཅོལ་བའི་ཕྲིན་ལས་མཛོད། །མཁའ་
ལྟར་ཁྱབ་པའི་ལེགས་ལྡན་ཚོགས་ཀྱི་བདག ། ཡེ་ཤེས་མགོན་པོ་ཕྱག་བཞི་
ཕྱག་དྲུག་པ། །ཞལ་བཞི་མ་ནིང་སྐུ་གསུང་ཐུགས་ཡོན ༡ན། །ཕྲིན་ལས་
མགོན་པོ་ཡབ་ཡུམ་འཁོར་དང་བཅས། །མཆོད་གཏོར་འདི་བཞེས་བཅོལ་
བའི་ཕྲིན་ལས་མཛོད། །མཐུ་སྟོབས་དུས་མཐའི་རླུང་དང་བསྐལ་པའི་མེ། །
རྡོ་རྗེ་བེར་ཅན་ལྷ་མོ་རང་བྱུང་མ། །སྔགས་སྲུང་ཨེ་ཀ་ཛ་ཊི་སྲོག་སྒྲུབ་མ། །
ཤན་པ་དམར་ནག་ལས་བྱེད་དྲེགས་པའི་ ཚོགས། །མཆོད་གཏོར་འདིར་
བཞེས་= །སྲིད་ པའི་ རླུང་ ཞགས་དབང་ཕྱུག་ལྷ་ཆེན་ཡབ། ། ཨུ་མ་དེ་བཱི་
ཡུམ་བཅས་ མཁའ་ འགྲོའི་ ཚོགས། །ལྷ་སྲིན་ ཀུན་ གྱི་དམག་དཔུང་ སྤྲིན་
ལྟར་སྡུད། །དྲང་སྲོང་ཆེན་པོ་གཟའ་མཆོག་རཱ་ཧུ་ལ། །མཆོད་གཏོར་འདི་
བཞེས་ ༤ །གཏུམ་ཆེན་རྔམས་པའི་ང་རོ་འབྲུག་ལྟར་སྒྲོགས། ། ཞིང་སྐྱོང་
S )

སེང་གེ་གདོང་ཅན་ཡབ་དང་ཡུམ། །རྒྱལ་ཆེན་རྣམ་མང་ཐོས་སྲས་རྟ་སྔོན་
ཅན། །དུར་ཁྲོད་བདག་པོ་བདག་མོ་ངས་ནུས་མ། །ལས་ཀྱི་གཤིན་རྗེ་དམ་
ཅན་རྡོ་རྗེ་ལེགས། །མཆོད་གཏོར་འདི་བཞེས་ ༤ །ཕྲིན་ལས་དངོས་གྲུབ་
ཐོགས་མེད་གློག་ལྟར་འཁྱུག ། ཚེ་རིང་མཆེད་ལྔ་ཨ་ཕྱི་གཡུ་སྒྲོན་མ། ། ཁ་
རག་ཁྱུང་བཙུན་ལ་སོགས་བརྟན་མའི་ཚོགས། །གནོད་སྦྱིན་ཞང་བློན་བེག་
རྩེ་ཚོགས་ཀྱི་བདག །ཛམ་ལྷ་རིགས་ལྔ་རྟ་བདག་ཀུ་བེ་ར། །ཀུན་འཁྱིལ་
མཆེད་ གསུམ་ ལ་ སོགས་ ནོར་ བདག་ རྣམས། །མཆོད་ གཏོར་ = །དྲག་
སྔགས་མཐུ་རྩལ་ཐོག་སེར་བཞིན་དུ་འབེབས། །རྟ་ནག་དྲེགས་པ་ཤ་ཟ་ཁ་
མོ་ཆེ། ། སྡེ་དཔོན་སུམ་ཅུ་སྔགས་བདག་བཅོ་བརྒྱད་དང༌། ། ཤྭ་ན་ས་བདག་
བདག་ཉིད་སྐྱེས་བུ་སོགས། །གཟའ་གདོང་གིང་ལྔ་བདུད་ཤན་རྩིས་ ཀྱི་
བདག །མཆོད་གཏོར་འདི་བཞེས་༴ །དགྲ་བོའི་སྟེང་དུ་རླུང་ལྟར་ཇག་པ་
རྒྱུག །སྤུ་གྲི་མཆེད་གསུམ་སྔགས་བདག་སྨྱོ་ཁ་དང༌། །ཇག་པ་མེ་ལེན་ཀླུ་
བཙན་སྤུན་བདུན་དང༌། །དྲེགས་པ་སྡེ་ལྔ་པེ་ཧར་རྩི་མ་ར། །ཟབ་གཏེར་
བཀའ་ ཡི་སྲུང་མ་ཐམས་ཅད་ ཀྱིས། །མཆོད་གཏོར་འདི་བཞེས་༴ །སྒྲུབ་
པའི་མཐུན་རྐྱེན་དབྱར་གྱི་དཔལ་ལྟར་སྤེལ། །ཐང་ལྷ་སྤྲུག་གི་བཙན་རྒོད་

སྤོམ་ར་ཆེ། །མགུལ་ལྷ་བཅུ་གསུམ་དགེ་བསྙེན་ཉེར་གཅིག་དང༌། །ཆོས་
འཁོར་སྒྲུབ་གནས་དབེན་གནས་ཆོས་བཞིན་སྐྱོང་། །གཉུག་མར་གནས་
དང་གློ་བུར་ལྷགས་པ་ཡི། །གཞི་བདག་ཕོ་མོ་འཁོར་དང་བཅས་པ་རྣམས།།
མཆོད་ གཏོར་ འདི་ བཞེས་ བཅོལ་ བའི་ ཕྲིན་ལས་མཛོད། །སངས་ རྒྱས་
བསྟན་སྲུངས་དཀོན་མཆོན་དབུ་འཕང་བསྟོད། །དགེ་འདུན་སྡེ་རྒྱས་རྣལ་
འབྱོར་ ཚེ་ དཔལ་ སྤེལ། །སྙན་ པའི་ དར་ ཕྱིར་ གྲགས་ པའི་ དུང༌ བུས་
ལ།། འཁོར་དང་ལོངས་སྤྱོད་རྒྱས་པ་ཉིད་དུ་མཛོད། །ཞི་རྒྱས་དབང་དྲག་
ལས་རྣམས་མ་ལུས་པ། །འབད་མེད་ལྷུན་གྱིས་གྲུབ་པར་མཛད་དུ་གསོལ།
388

བོད་སྐྱོང་ལྷ་སྲུང་གི་འཕྲིན་བསྐུལ།

༄༅།། ༸ མ་ སྨད་ བསོད་ ནམས་ མཐུ་དང་ སྨོན་ ལམ་ གྱིས། །ཕྱག་ན་
པདྨོའི་གདུལ་ཞིང་བསིལ་ལྡན་ལྗོངས། །མཐའ་དབུས་ཡུལ་ཁམས་སྐྱོང་
ཕྱིར་དེ་དང་དེར། །གནས་ཤིང་རྒྱུ་བའི་ཡུལ་ལྷ་གཞི་བདག་དང༌། །ཁྱད་
པར་ཚེ་རིང་མཆེད་ལྔ་བསྟན་མའི་ཚོགས། ། སྲིད་པའི་ལྷ་དགུ་རྗེ་ཡི་མགུར་
ལྷ་ སོགས། །བོད་ སྐྱོང་ ལྷ་ སྲུང་ གཉན་ པོ་ མཆེད་ འཁོར་རྣམས། །གདུང་
བས་འབོད་དོ་འདིར་བྱོན་མགྲོན་དུ་བཞུགས། །རྫས་སྔགས་ཏིང་འཛིན་
རོལ་བ་ལས་བྱུང་བའི། །ཡིད་འོང་བཟའ་བཅའི་བྱེ་བྲག་དུ་མ་དང་། །རིན་
ཆེན་དར་ཟབ་གོ་མཚོན་སྤྱན་གཟིགས་ཚོགས། །མི་གཙང་ཉེས་ཀུན་སེལ་
བའི་བསངས་མཆོད་དང༌། །སྙིང་ནས་མཛའ་ཞིང་དབུ་འཕང་མཐོར་བཏེག་
སྟེ། །གསོལ་ལོ་མཆོད་དོ་དམ་སྐོང་དགྱེས་མཛོད་ལ། །བག་མེད་ལེ་ལོས་
ནོངས་པ་ཅི་མཆིས་བཤགས། །ཡང་དག་ ལྟ་དང་ གཞན་ཕན་བྱང་ཆུབ་
སེམས། །ཐུབ་པའི་བཀའ་ལུང་བསླུ་བ་མེད་པའི་མཐུས། །སྙིང་རྗེའི་ཡུལ་
གྱུར་ནག་ཕྱོགས་སྡེར་གཏོགས་ཀུན། །སྡང་དང་གདུག་པའི་བློ་ངན་རབ་ཞི་
ནས། ། བླང་དོར་འབྱེད་པའི་བློ་མིག་མྱུར་ཐོབ་ཅིང༌། །དུས་ཀྱི་རྒུད་པའི་
མུན་ པ་ ཡོངས་ སངས་ ཏེ། །ཆོས་ སྲིད་ རང་ དབང་ གཙང་ མའི་ སྣང་ བའི་
3)༥)

དཔལ། །འཆར་བར་ངེས་སོ་དམ་ལྡན་སྙིང་མ་ཞུམ། །སྔོན་ཚེ་སློབ་དཔོན་
མཚོ་སྐྱེས་རྡོ་རྗེ་དང༌། །རྒྱལ་བློན་སེམས་དཔའ་དུ་མས་བཀའ་བསྒོས་
ཤིང༌། །ད་ལྟ་རིག་འཛིན་རྣལ་འབྱོར་བདག་ཅག་གིས། །གདུང་ཤུགས་
དྲག་པོས་མཆོད་ཅིང་ཉེར་བསྐུལ་ན། །རང་ རང་མཐུ་སྟོབས་ནུས་པའི་
དཔུང་བསྐྱེད་དེ། ། རང་ཡུལ་གངས་ཅན་ཞིང་དུ་བདེ་སྐྱིད་དཔལ། །མྱུར་དུ་
བཞད་པའི་རྣམ་བཞིའི་འཕྲིན་ལས་ཀུན། ། མ་ཐོགས་ད་ལྟ་ཉིད་དུ་སྒྲུབས་
ཤིག་ཀྱི། །ལྷག་པར་གངས་ཅན་མགོན་པོ་དང་། །བསྟན་འཛིན་དམ་པའི་
སྐུ་ཚེ་སྲིངས། །མཁའ་མཉམ་བསྟན་འགྲོའི་བདེ་སྐྱིད་སྤེལ། །བཞེད་དོན་
ལྷུན་གྱིས་འགྲུབ་པར་མཛོད། །ཅེས་བོད་སྐྱོང་ལྷ་སྲུང་གི་འཕྲིན་བསྐུལ་དམ་ལྡན་
མྱུར་བསྐུལ་འདི་ཡང་སྐབས་བབས་ཀྱི་དགོས་པ་རྒྱ་ཆེར་གཟིགས་ཏེ་༧རྒྱལ་མཆོག་སྐུ་ཕྲེང་
བཅུ་བཞི་པ་ཆེན་པོས་མཛད་ཅིང་། མཇུག་གི་ཤོ་ལོ་གཅིག་འདོད་ཁམས་བདག་མོའི་བཞེད་
པ་ལྟར་རྡོ་རྗེ་གྲགས་ལྡན་ནས་གསུངས་བྲིས་བྱས་པའོ།། །།

བདེན་ཚིག་སྨོན་ལམ།
393

༄༅།། ན་མོ་རཏྣ་ཏྲ་ཡཱ་ཡ། ཚད་མེད་ཡོན་ཏན་རྒྱ་མཚོའི་དཔལ་མངའ་
ཞིང་། །ཉམ་ཆུང་འགྲོ་ལ་བུ་གཅིག་ལྟར་དགོངས་པའི། །དུས་གསུམ་བདེ་
གཤེགས་སྲས་དང་སློབ་མར་བཅས། །བདག་གི་བདེན་པའི་སྨྲེ་ངག་འདི་
དགོངས་ཤིག །སྲིད་ཞིའི་གདུང་སེལ་ཡོངས་རྫོགས་ཐུབ་པའི་བསྟན། ། །
འཛམ་གླིང་ཡངས་པའི་ཕན་བདེའི་དཔལ་དུ་རྒྱས། །དེ་འཛིན་མཁས་དང་
གྲུབ་པའི་སྐྱེས་བུ་རྣམས། །ཆོས་སྤྱོད་རྣམ་བཅུའི་བྱ་བ་འཕེལ་བར་མཛོད། །
མི་བཟད་ལས་ངན་དྲག་པོས་ཡོངས་ནོན་པས། །བར་མེད་དུ༔ཁས་མནར་
བའི་ཉམ་ཐག་འགྲོ། །བཟོད་དཀའ་ནད་མཚོན་མུ་གེའི་འཇིགས་པ་ཀུན། །
ཞི་ནས་བདེ་དགའ་རྒྱ་མཚོར་དབུགས་དབྱུང་མཛོད། །ཁྱད་པར་གངས་
ལྗོངས་ཆོས་ལྡན་སྐྱེ་འགྲོ་རྣམས། །ནག་ཕྱོགས་ཀླ་ཀློའི་དཔུང་གིས་བརྩེ་
མེད་དུ། །ངན་དགུས་འཇོམས་པའི་ཁྲག་དང་མཆི་མའི་རྒྱུན། །མྱུར་དུ་ཆོད་
པའི་ཐུགས་ རྗེའི་མཐུ་དཔུང་ སྐྱེད། །ཉོན་མོངས་གདོན་ གྱིས་སྨྱོས་པའི་
བརླང་སྤྱོད་ཀྱིས། །རང་གཞན་གཉིས་ཕུང་བགྱིད་པའི་སྙིང་རྗེའི་ཡུལ། །
མི་བསྲུན་སྐྱེ་བོའི་ཚོགས་རྣམས་བླང་དོར་མིག །ཡོངས་ཐོབ་བྱམས་བརྩེས་
མཛའ་བའི་དཔལ་ལ་སྦྱོར། ། རིང་ནས་སྙིང་དུ་བརྣག་པའི་འདོད་པའི་
34

དོན། །ཡོངས་རྫོགས་བོད་ ལྗོངས་རང་དབང་གཙང་མའི་དཔལ། །ལྷུན་
གྲུབ་ཆོས་སྲིད་ཟུང་འབྲེལ་དགའ་སྟོན་ལ། ། སྤྱོད་པའི་སྐལ་བཟང་མྱུར་བ་
ཉིད་དུ་སྩོལ། །བསྟན་དང་དེ་འཛིན་ཆབ་སྲིད་རང་རིགས་སླད། །གཅེས་
པའི་ ལུས་སྲོག་ལོངས་སྤྱོད་ཡོངས་བཏང་སྟེ། །དཀའ་བ་བརྒྱ་ཕྲག་སྒྲུབ་
པའི་སྐྱེ་བོ་རྣམས། །གྲུ་འཛིན་མགོན་དེས་ཐུགས་རྗེས་སྐྱོང་བར་མཛོད། །
མདོར་ན་མགོན་པོ་སྤྱན་རས་གཟིགས་དབང་གིས། །སྲས་བཅས་རྒྱལ་
བའི་སྤྱན་སྔར་གངས་ཅན་ཞིང༌། །ཡོངས་བཟུང་རྒྱ་ཆེན་སྨོན་ལམ་གང་
མཛད་པའི། །འབྲས་བཟང་དེང་འདིར་མྱུར་དུ་འཆར་བར་གསོལ། ། སྣང་
སྟོང་ཆོས་ཉིད་ཟབ་མོའི་རྟེན་འབྲེལ་དང༌། །མཆོག་གསུམ་ཐུགས་ རྗེའི་
མཐུ་དང་བདེན་ཚིག་སྟོབས། །ལས་འབྲས་བསླུ་མེད་བདེན་མཐུས་བདག་
ཅག་གིས། །བདེན་པའི་སྨོན་ལམ་བགེགས་མེད་མྱུར་འགྲུབ་ཤོག ཅེས་པ་
འདི་ནི་གངས་ཅན་སྐྱེ་འགྲོ་ཡོངས་ཀྱི་མིག་གཅིག་འཛམ་གླིང་ཞི་བདེའི་དེད་དཔོན་ཆེན་པོ་
༧གོང་ས་༧སྐྱབས་མགོན་ཆེན་པོ་སྐུ་ཕྲེང་བཅུ་བཞི་པ་ངག་དབང་བློ་བཟང་བསྟན་འཛིན་རྒྱ་
མཚོས་མཛད་པ་རྫོགས་སོ།། །།

ཐུབ་བསྟན་རིས་མེད་རྒྱས་པའི་སྨོན་ལམ།
༧གོང་ས་སྐུ་ཕྲེང་བཅུ་བཞི་པས་མཛད། །
འཕགས་ཡུལ་ཧི་མ་ཅལ་རྡ་ས་ཐེག་ཆེན་ཆོས་གླིང་དུ།

༄༅།། སྐུ་བཞིའི་བདག་ཉིད་ཀུན་མཁྱེན་ཉི་མའི་གཉེན། །ཚེ་འོད་དཔག་
མེད་འཕགས་མཆོག་སྤྱན་རས་གཟིགས། །འཇམ་དབྱངས་གསང་བདག་
སྒྲོལ་མ་ཁྲོ་གཉེར་ཅན། །རྒྱལ་དང་རྒྱལ་སྲས་སེམས་དཔའི་ཚོགས་རྣམས་
དང༌། ༢ །གཏད་རབས་ཆེད་བདུན་རྒྱན་དྲུག་མཆོག་གཉིས་པོ། །གྲུབ་
ཆེན་བརྒྱད་ཅུ་གནས་བརྟན་བཅུ་དྲུག་སོགས། །བསྟན་དང་འགྲོ་ལ་གཅིག་
ཏུ་ཕན་བཞེད་པ། །སྐྱེས་མཆོག་སེམས་དཔའ་མ་ལུས་དགོངས་སུ་གསོལ།
༣ །ཐུབ་པ་མཆོག་གིས་གྲངས་མེད་བསྐལ་པ་རུ། །བསོད་ནམས་ཡེ་ཤེས་
ཚོགས་གཉིས་རབ་རྫོགས་ཏེ། །མཁྱེན་བརྩེ་ནུས་པ་མཐར་སོན་ བདེན་
པའི་མཐུས། །ཡོངས་རྫོགས་རྒྱལ་བསྟན་ཡུན་རིང་འབར་གྱུར་ཅིག ༤ །
གངས་རིའི་ལྗོངས་སུ་ཐུབ་བསྟན་སྣང་བའི་སྒོ། །ཐོག་མར་འབྱེད་མཛད་
མཁན་སློབ་ཆོས་རྒྱལ་གསུམ། ། ལོ་པཎ་རིག་འཛིན་རྗེ་འབངས་ཐུགས་
བསྐྱེད་མཐུས། །གངས་ལྗོངས་རྒྱལ་བསྟན་ཡུན་རིང་འབར་གྱུར་ཅིག ༥ །
རྒྱ་ཆེན་བཀའ་ཡི་ནོར་བུའི་ལྡིང་ཁང་དུ། །ཟབ་མོའི་སྒྲུབ་སྡེ་ཆོས་ཀྱི་གཏེར་
ཆེན་པོ། །ཟབ་ཡང་སྙིང་ཏིག་འོད་རྣོན་རབ་ཏུ་འཚེར། །གངས་ལྗོངས་རྒྱལ་
བསྟན་ཡུན་རིང་འབར་གྱུར་ཅིག ༦ ། ཀ་དག་འོད་གསལ་སྙིང་པོའི་ཀློང་
རྨ /
3)༦）

ཆེན་པོར། །འཁོར་འདས་ཆོས་ཀུན་འུབ་ཆུབ་ཐེག་པའི་རྩེ། །ཀུན་བཟང་
གདོད་མའི་རྒྱལ་སར་བགྲོད་པའི་ཐབས། །གངས་ལྗོང་རྒྱལ་བསྟན་ཡུན་
རིང་ འབར་ གྱུར་ ཅིག ༧ །ཟབ་ མོའི་ ལྟ་ དང༌ རྒྱ་ ཆེན་ སྤྱོད་ པའི་
བརྒྱུད། ། ཡོངས་རྫོགས་གདམས་པའི་མཛོད་མངའ་ཨ་ཏི་ཤ །རྒྱལ་བའི་
འབྱུང་གནས་ལས་འོངས་གདམས་པའི་སྲོལ། །གངས་ལྗོངས་རྒྱལ་བསྟན་
ཡུན་རིང་འབར་གྱུར་ཅིག ༨ ། སྡེ་སྣོད་གསུམ་གྱིས་བསྡུས་པའི་རྒྱལ་བའི་
བཀའ། །གདམས་པ་ སྐྱེས་ བུ་ གསུམ་དུ་ལེགས་བསྒྲིགས་པ། ། ལྷ་ ཆོས་
བདུན་ལྡན་བཀའ་གདམས་གསེར་གྱི་ཕྲེང༌། །གངས་ལྗོངས་རྒྱལ་བསྟན་
ཡུན་རིང་འབར་གྱུར་ཅིག ༩ ། སྒྲ་སྒྱུར་མར་པ་བཞད་པ་རྡོ་རྗེ་སོགས། །
བྱིན་རླབས་འབྱུང་གནས་བཀའ་བརྒྱུད་ནོར་བུའི་མཛོད། །མཚུངས་མེད་
རིམ་བྱོན་བཀའ་སྲོལ་རྨད་བྱུང་བ། །གངས་ལྗོངས་རྒྱལ་བསྟན་ཡུན་རིང་
འབར་ གྱུར་ ཅིག ༡༠ །འཁོར་ འདས་ ཆོས་ ཀུན་ ལྷན་ སྐྱེས་ སེམས་ ཀྱི་
མདངས། །སེམས་ཉིད་ སྤྲོས་བྲལ་ཆོས་སྐུའི་ངོ་བོར་རྟོགས། །སྣང་སྲིད་
འཁོར་འདས་ཀུན་ཁྱབ་ཕྱག་རྒྱ་ཆེ། །གངས་ལྗོངས་རྒྱལ་བསྟན་ཡུན་རིང་
འབར་ གྱུར་ ཅིག ༡༡ །ཕྱི་ནང་ རིག་ གནས་ མདོ་ སྔགས་ གཞུང་བརྒྱའི་

གནད། །འཆད་རྩོད་རྩོམ་པས་ཐུབ་བསྟན་སྐྱོང་མཁས་པ། །ལྷ་ རིགས་
འཁོན་སྟོན་བརྩེ་ཆེན་ས་སྐྱ་པ། །གངས་ལྗོངས་རྒྱལ་བསྟན་ཡུན་རིང་འབར་
གྱུར་ཅིག ༡༢ །གསུང་ངག་སྙན་བརྒྱུད་ཚད་མ་བཞི་ལྡན་གྱི། ། རྒྱུ་ལམ་
འབྲས་བུའི་ཉམས་ལེན་ཆེས་ཟབ་གནད། །རྣལ་འབྱོར་དབང་ཕྱུག་ཁྱད་
ཆོས་གདམས་པའི་སྲོལ། །གངས་ལྗོངས་རྒྱལ་བསྟན་ཡུན་རིང་འབར་གྱུར་
ཅིག ༡༣ །ཟབ་མོ་དབུ་མའི་ལྟ་དང་ཉེར་འབྲེལ་བའི། །གསང་ཆེན་རྡོ་རྗེ་
ཐེག་པའི་རིམ་གཉིས་ལམ། །ཟབ་གསལ་སྤེལ་མཁས་བློ་བཟང་རྒྱལ་བའི་
བསྟན། །གངས་ལྗོངས་རྒྱལ་བསྟན་ཡུན་ རིང་འབར་གྱུར་ཅིག ༡༤ །སྡེ་
སྣོད་གསུམ་དང་རྒྱུད་སྡེ་བཞི་ཡི་དོན། །ཡོངས་རྫོགས་ལམ་གྱི་ངོ་བོ་གོ་
རིམ་རྣམས། །མ་ནོར་ཉམས་སུ་ལེན་པའི་ལུགས་བཟང་མཆོག །གངས་
ལྗོངས་རྒྱལ་བསྟན་ཡུན་རིང་འབར་གྱུར་ཅིག ༡༥ །མདོ་རྒྱུད་གཞན་དང་
བཤད་སྲོལ་མི་མཚུངས་པའི། །ཕྱི་ནང་གཞན་གསུམ་དུས་ཀྱི་འཁོར་ལོ་
ཡི། །ལུང་ རྟོགས་ བཀའ་ བབས་ བུ་ཇོ་ལུགས་ བཟུང་ གི །གངས་ ལྗོངས་
རྒྱལ་བསྟན་ཡུན་རིང་འབར་གྱུར་ཅིག ༡༦ །མདོར་ན་བཤད་པའི་ཀ་ཆེན་
རྣམ་བཅུ་དང༌། །སྒྲུབ་བརྒྱུད་ཤིང་རྟ་སྤྱི་དང་ཞི་བྱེད་སོགས། །མདོ་སྔགས་

ཟུང་འབྲེལ་ མན་ངག་དུ་མས་ཕྱུག །གངས་ལྗོངས་རྒྱལ་བསྟན་ཡུན་རིང་
འབར་ གྱུར་ ཅིག ༡༧ །བསྟན་ འཛིན་ ཞབས་ བརྟན་ཐུགས་མཐུན་ དགེ་
འདུན་རྣམས། །བསྟན་པ་འཁོར་ལོ་གསུམ་གྱིས་སྐྱོང་བ་དང་། །བསྟན་ལ་
དད་པའི་སྐྱེས་བུ་ས་སྟེང་ཁྱབ། །རིས་མེད་རྒྱལ་བསྟན་ཡུན་རིང་འབར་
གྱུར་ཅིག ༡༨ །འཇིག་རྟེན་ཀུན་ཏུ་དམག་འཁྲུག་མུ་གེ་དང་། །གདུག་རྩུབ་
བསམ་སྦྱོར་མིང་ཡང་མི་གྲགས་ཤིང་། །ཡིད་ཅན་བྱམས་ལྡན་སྣོད་བཅུད་
དགེ་མཚན་འཕེལ། །བདེ་དགའ་རྒྱ་མཚོས་ཕྱོགས་ཀུན་ཁྱབ་གྱུར་ཅིག
༡༩ །བདག་ ཀྱང་ དེང༌ནས་ ཡོངས་ རྫོགས་ བསྟན་ པའི་ ལམ། །རྒྱ་ཆེན་
སེམས་བསྐྱེད་ཟབ་མོ་ལྟ་བ་ལ། །ཐོས་བསམ་སྒོམ་པས་གཅིག་ཏུ་བརྩོན་
པ་ ཡིས། །འཕྲལ་ ཡུན་ གཏན་བདེའི་ ས་ ལ་ མྱུར་ རེག་ཤོག ༢༠ །ནམ་
མཁའི་མཐར་གཏུགས་གྱུར་པའི་སེམས་ཅན་ཕྱིར། །ཐུབ་དབང་རྒྱལ་སྲས་
ཡིད་འོང་སྤྱོད་པ་ལ། །ཞུམ་དང་ངན་ཞེན་ལེ་ལོ་མེད་པ་དང༌། །ཡིད་ཆེས་
འདུན་པའི་སྤྲོ་དགས་འཇུག་པར་ཤོག ༢༡ །བདག་གི་ལུས་དང་ལོངས་
སྤྱོད་དགེ་བ་རྣམས། ། མ་རྣམས་བདེ་བའི་རྒྱུ་རུ་འགྱུར་བ་དང༌། །དེ་དག་
ཀུན་གྱི་སྡུག་ཀུན་གང་མཆིས་པ། །དེ་ཀུན་བདག་ལ་ཡོངས་སུ་སྨིན་པར་
4(02

ཤོག ༢༢ །བདག་ནི་མཐོང་ཐོས་དྲན་དང་མོས་བྱེད་པ། །ཀུན་ཀྱང་བདེ་
དགའི་དཔལ་ལ་སྤྱོད་ པ་ དང༌། ། སྨོད་དང་ རྡོ་ འཚོག་མི་སྙན་ སྒྲོག་ བྱེད་
པའང་། །ཐམས་ཅད་བྱང་ཆུབ་ལམ་གྱི་སྐལ་ལྡན་ཤོག ༢༣ ། མདོར་ན་ཇི་
སྲིད་ནམ་མཁའ་གནས་པ་དང༌། །འགྲོ་བའི་སྡུག་བསྔལ་གནས་པ་དེ་སྲིད་
དུ། །བདག་ཀྱང་གནས་ཏེ་དངོས་དང་བརྒྱུད་པ་ཡིས། ། ཕན་བདེའི་བྱེད་པོ་
ཉིད་དུ་འགྱུར་བ་ཤོག །ཅེས་པ་འདི་ཡང་ཚད་མེད་ཐུགས་རྗེའི་བདག་ཉིད་ཇི་ལྟ་ཇི་
སྙེད་ཀྱི་ཆོས་ཀུན་སྒྱུ་མ་ལྟ་བུར་གཟིགས་ནས་ཕྲིན་ལས་ནམ་མཁའི་ཇི་སྲིད་བར་ཀུན་ནས་
འཕྲོ་ཞིང་འཇུག་པའི་སྟོན་པ་སངས་རྒྱས་བཅོམ་ལྡན་འདས་ཀྱི་བསྟན་པ། ཐེག་པ་ཆེ་ཆུང་
སྔགས་དང་བཅས་པ་ཡོངས་སུ་རྫོགས་པ། ཆོས་ལྡན་གངས་ཅན་པའི་གཅེས་ནོར་དུ་གྱུར་པ་
འདི་ལ། དུས་སྔ་ཕྱིར་རྒྱལ་བའི་དམ་ཆོས་འཛིན་པའི་སྨོན་ལམ་གྱི་མཐུ་གྲུབ་པའི་བསྟན་
འཛིན་སྐྱེས་ཆེན་དམ་པ་རང་རང་གིས་བསྟན་པ་འཛིན་སྐྱོང་སྤེལ་སྟངས་བཞེད་རྒྱུན་མི་འདྲ་
བའི་མིང་བརྡ་སོ་སོར་ཆགས་པའི་གངས་ལྗོངས་རིས་མེད་རྒྱལ་བསྟན་རིན་པོ་ཆེ་འདི་ཉིད་
དུས་ཀྱི་མཐར་ཡང་སྤྱི་སྒོས་གདུལ་བྱའི་བསོད་ནམས་ཀྱི་དཔལ་དུ་ཉམས་པ་མེད་པར་དར་
འཕེལ་ཡུན་གནས་ཡོང་བའི་གསོལ་འདེབས་སྨོན་ལམ་འདི་འདྲ་ཞིག་བྱུང་ན་སྙམ་པ་སྔར་
ནས་ཡོད་མུས་ཐོག ཕ་དམ་པའི་སྐྱེ་ཕྲེང་བར་འབྲོག་ཆུ་བཟང་རིན་པོ་ཆེ་ཕྲིན་ལས་རྒྱ་མཚོ་
དང༌། དད་ལྡན་དོན་གཉེར་ཅན་འགས་བསྐུལ་མ་བྱུང་བ་དང༌། ལྷག་པར་སྔ་འགྱུར་བསྟན་
པའི་གསལ་བྱེད་རིས་མེད་རྒྱལ་བསྟན་ལ་ཐུགས་བརྩོན་ཉམས་བཞེས་མཛད་ཅིང་། བླ་ཆེན་
403

དགོངས་པ་རབ་གསལ་ནས་བརྒྱུད་པའི་སྨད་འདུལ་གྱི་སྡོམ་རྒྱུན་འཛིན་སྐྱོང་སྤེལ་བའི་
འདུལ་འཛིན་ཆེན་པོ་རྫ་རོང་ཞྭ་དེའུ་འཁྲུལ་ཞིག་ངག་དབང་ཆོས་ཀྱི་བློ་གྲོས་རིན་པོ་ཆེའི་
ཞལ་སྔ་ནས་བསྐུལ་མ་མཛད་པ་ལྟར། སྟོན་པའི་ཆོས་ཚུལ་ལ་ཤེས་ནས་དད་པ་ཐོབ་སྟེ་
ཐོས་ བསམ་ སྒོམ་ པའི་ བརྩོན་ པ་ ལྷུར་ ལེན་ པ་ ཤཱཀྱའི་ དགེ་ སྦྱོང་ བསྟན་ འཛིན་ རྒྱ་
མཚོས། ཡོངས་གྲགས་སྟོན་པ་མྱ་ངན་འདས་ལོ་ ༢༥༤ ༣ བོད་རྒྱལ་ལོ་ ༢༡ ༢༦ རབ་བྱུང་
བཅུ་ བདུན་ པའི་ ས་ ཡོས་ ཟླ་ ༡ ཚེས ༡ ཕྱི་ ལོ་ ༡༩༩༩ ཟླ་ བ་ ༣ ཚེས་ ༢༨ ཉིན་
འཕགས་ཡུལ་ཧི་མ་ཅལ་མངའ་སྡེ་ཀང་ར་རྫོང་ཁོངས་རྡ་རམ་ས་ལ་ཐེག་ཆེན་ཆོས་གླིང་དུ་
བྲིས་ པ་ དེ་ དེ་ བཞིན་ དུ་ འགྲུབ་ པ་ རྒྱལ་ བ་ སྲས་ དང༌ བཅས་ པས་ བྱིན་ གྱིས་ བརླབ་ཏུ་
གསོལ།། དགེ་ལེགས་འཕེལ།། །།
()-4

བསྟན་འབར་མ་བཞུགས་སོ།།

༄༅།། སངས་རྒྱས་རྣམ་གཟིགས་གཙུག་ཏོར་ཐམས་ཅད་སྐྱོབ། །འཁོར་
བ་འཇིག་དང་གསེར་ཐུབ་འོད་སྲུངས་དང་། །ཤཱཀྱ་ཐུབ་པ་གོ་ཏམ་ལྷ་ཡི་
ལྷ། །སངས་རྒྱས་དཔའ་བོ་བདུན་ལ་ཕྱག་འཚལ་ལོ། །སེམས་ཅན་དོན་དུ་
བདག་གིས་སྔོན། །དཀའ་བ་གང་ཞིག་སྤྱད་གྱུར་དང༌། །བདག་གི་བདེ་བ་
བཏང་བ་ཡིས། །བསྟན་པ་ཡུན་རིང་འབར་གྱུར་ཅིག །ངས་སྔོན་ནད་པའི་
ཆེད་དག་ཏུ། །རང་གི་འཚོ་བ་ཡོངས་བཏང་བས། །སེམས་ཅན་ཕོངས་པ་
བསྐྱབ་པའི་ཕྱིར། །ཡུན་རིང་བསྟན་པ་འབར་གྱུར་ཅིག །བུ་དང་བུ་མོ་ཆུང་
མ་དང༌། །ནོར་དང་གླང་ཆེན་ཤིང་རྟ་དང༌། ། རིན་ཆེན་བྱང་ཆུབ་ཕྱིར་བཏང་
བས། །བསྟན་པ་ཡུན་རིང་འབར་གྱུར་ཅིག །བདག་གིས་སངས་རྒྱས་རང་
སངས་རྒྱས། །ཉན་ཐོས་ཕ་དང་མ་དང་ནི། །དྲང་སྲོང་དག་ལ་མཆོད་བྱས་
པས། །བསྟན་པ་ཡུན་རིང་འབར་གྱུར་ཅིག །བསྐལ་པ་བྱེ་བ་དུ་མར་
བདག །སྡུག་བསྔལ་སྣ་ཚོགས་མྱོང་གྱུར་ཅིང་། །བྱང་ཆུབ་དོན་དུ་ཐོས་
བཙལ་བས། །བསྟན་ པ་ ཡུན་ རིང་ འབར་ གྱུར་ ཅིག །བདག་ གིས་ ཚུལ་
ཁྲིམས་བརྟུལ་ཞུགས་དང༌། །དཀའ་ཐུབ་ཡུན་རིང་བསྟེན་ བྱས་ཤིང༌། །
ཕྱོགས་བཅུའི་སངས་རྒྱས་ངས་མཆོད་པས། །བསྟན་པ་ཡུན་རིང་འབར་
406

གྱུར་ཅིག །བདག་སྔོན་བརྩོན་འགྲུས་དང་ལྡན་པས། །རྟག་ཏུ་བརྟན་ཅིང་
ཕ་རོལ་གནོན། །སེམས་ཅན་ཐམས་ཅད་བསྒྲལ་དོན་དུ། །བདག་བསྟན་
ཡུན་རིང་འབར་གྱུར་ཅིག །བཟོད་བརྟུལ་རྟག་ཏུ་བསྟེན་བྱས་ཤིང༌། ། །
སེམས་ཅན་ཉོན་མོངས་སྙིགས་མ་ཡི། །སེམས་ཅན་ངན་བཟོད་བྱས་གྱུར་
པས། །བསྟན་ པ་ ཡུན་ རིང་ འབར་ གྱུར་ ཅིག །བསམ་ གཏན་ རྣམ་ ཐར་
གཟུགས་མེད་དང༌། །ཏིང་འཛིན་གངྒཱའི་བྱེ་ སྙེད་པ། །བསྒོམས་པས་དེ་
མཐུས་བདག་གི་ནི། །བསྟན་པ་ཡུན་རིང་འབར་གྱུར་ཅིག །ཡེ་ཤེས་དོན་
དུ་བདག་གིས་སྔོན། །དཀའ་ཐུབ་ནགས་དག་བསྟེན་བྱས་ཤིང༌། །བསྟན་
བཅོས་དུ་མ་ཉེར་བསྟེན་པས། །བདག་གི་བསྟན་པ་འབར་གྱུར་ཅིག །བརྩེ་
བའི་རྒྱུ་ཡིས་ཤ་ཁྲག་དང༌། །འཚོ་བ་ཡོངས་སུ་བཏང་གྱུར་ཅིང་། །ཡན་
ལག་ཉིང་ལག་བཏང་བ་ཡིས། །ཆོས་ཚུལ་རྣམ་པར་འཕེལ་གྱུར་ཅིག །
བདག་སྔོན་སྡིག་པའི་སེམས་ཅན་རྣམས། །བྱམས་པས་གསལ་བར་སྨིན་
བྱས་ཤིང༌། །ཐེག་པ་གསུམ་ལ་རབ་བཀོད་པས། །ཆོས་ཀྱི་སྦྱིན་མཆོག་
རྒྱས་གྱུར་ཅིག །བདག་སྔོན་ཐབས་ཤེས་གྱུར་པ་ན། །སེམས་ཅན་ལྟ་ངན་
ལས་བསྒྲལ་ཅིང་། །ཡང་དག་ལྟ་ལ་བཀོད་བྱས་པས། །ཆོས་ནི་རྣམ་པར་

ནམ་མཁའི་མཐར་ཐུག་གྱུར་པ་ཇི་ཙམ་སར །
སེམས་ཅན་མ་ལུས་མཐའ་ཡང་དེ་བཞིག་ཏ །
ཇི་ཙམོ་ལས་དང་ཉོན་མོངས་མཐར་གྱུར་པ །
བདག་གི་སྨོན་ལམ་མཐའ་ཡང་དེ་ཙམངམ་།
<< སངས་རྒྱས་ཕལ་པོ་ཆེ་ལ་ས >>
འགྲོ་ཕན་བཅུག་ལག་དཔེ་སྐྲུན་ཁང་།

• ངའི་སློབ་མར་གྱུར་པ་ཕྱོགས་ཐམས་ཅད་ན་བཞུགས་པ་རྣམས་ལ་ཞུ་བ། ངའི་སློབ་མ་ཡིན་ཟེར་ནས།
ཤ་ཟ་ཆང་འཐུང་བ་ལ་ཚོགས་འཁོར་ད་མིང་བཏགས་ནས་བསྟན་པ་འཇིག་པ་འདག་ན། དེ་དང་འབྲེལ་
བ་མེད་པ་ཡིན། སངས་རྒྱས་ཀྱི་བསྟན་པ་རིན་པོ་ཆེ་ལ་རྨ་ཕྱུང་བ་ཡིན། གསང་སྔགས་ཀྱི་དམ་ཚིག་བཅུ་
བཞི་པ་དང་ བཅོ་ལྔ་པ་ཡན་ལག་དང་བཅས་པ་དང་མི་མཐུན་པས་དམ་ཉམས་སུ་སོང་བ་ཡིན། འཇིག་
རྟེན་གསུམ་གྱི་མགོན་པོ་རིན་པོ་ཆེ་ཕག་མོ་གྲུ་པ་བསླུས་པ་ཡིན། དེ་ཉིད་ཀྱི་རྣམ་པར་ཐར་པ་དང་མི་
མཐུན་པས་སྐྱེས་བུ་གོང་མ་དེ་རྣམས་སུན་ཕྱུང་བ་ཡིན། མདོར་ན་ཐུབ་པའི་བསྟན་པ་ལ་དགྲ་འདི་
གཅིག་པུ་ལས་མེད་པས་ཁྱེད་རྣམས་ཀྱང་དང་དུང་མཛད་པར་ཞུ།།
– འབྲི་གུང་སྐྱོབ་པས།
ཐོས་པ་རྒྱ་ཆེར་བྱ་ལོང་མེད་པའི་སྒོམ་ཆེན་དག་ཀྱང་ཤེས་བྱ་དང་ཤེས་པར་བྱེད་མཁན་ཀུན་ལ་མོས་
པར་བྱ། རྗེས་སུ་ཡི་རངས་པར་བྱེད། ཐ་ན་མགར་བ་ཡན་ཆད་ལ་ཁོའི་ཐོ་བ་སོགས་ལག་པར་བཟུང༌།
འདི་ལྟ་བུ་ལའང་མཁས་པར་གྱུར་ཅིག་ཅེས་སྨོན་ལམ་འདེབས། དེས་རྟེན་འབྲེལ་འགྲིགས་པ་ཡིན།།
- གཙང་པ་རྒྱ་རས་པས། །
བ རྩ་བར་སེམས་ཅན་ལ་དངོས་སུ་ཕན་ཐོགས་ན་རབ། མ་ཐོགས་ནའང་བརྒྱད་ནས་སེམས་ཅན་གྱི་དོན་
ལ་དམིགས་པའི་སྒོ་ནས་སེམས་ཅན་ལ་མ་གནོད་པར་སོང་ཕྱིན་ཆོས་བཤད། ཆོས་བསམ། ཆོས་སྒོམ།
གྲྭ་པ་བསྡུ། གཙུག་ལག་ཁང་བསྐྱང་། མཆོད་རྟེན་དང་སྐུ་གཟུགས་བཞེངས་པ་སོགས་གང་ནས་བྱས་ན་
བསོད་ནམས་སྤེལ་བའི་བསམ་སྦྱོར་ཐམས་ཅད་བྱང་ཆེན་གྱི་རྒྱུར་འགྲོ་བ་ཡིན། སེམས་ཅན་གྱི་དོན་ལ་
དམིགས་པའི་བསམ་པ་མེད་པའམ། ཡོད་ཀྱང་སྦྱོར་བས་གལ་སྲིད་སེམས་ཅན་ལ་གནོད་པར་འགྱུར་
བའི་ཆོས་ཐོས་བསམ་སྒོམ་པ་དང་བསོད་ནམས་ཀྱི་ཚོགས་གསོག་ལྟར་སྣང་བ་ཐམས་ཅད་ནི་རྫོགས་
སངས་ཀྱི་རྒྱུར་མི་འགྲོ་བས་སྟབས་ལེགས་ཀྱིས་འཇོག་དགོས་པ་ཡིན་ནོ།།
– ཀརྨ་པ་མི་བསྐྱོད་རྡོ་རྗེས།

